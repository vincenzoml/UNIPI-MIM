A/RES/70/1

Organizzazione delle Nazioni Unite

Assemblea Generale

Distr.: Generale
21 ottobre 2015

Settantesima sessione
punti dell’agenda 15 e 116

Risoluzione adottata dall’Assemblea Generale il 25 settembre 2015
[senza riferimento a una Commissione Principale (A/70/L.I)]

70/1.

Trasformare il nostro mondo: l’Agenda 2030 per lo Sviluppo
Sostenibile
L’Assemblea Generale

Adotta il seguente documento risultante dal vertice delle Nazioni Unite per
l’adozione dell’agenda dello sviluppo post 2015:

Trasformare il nostro mondo: l’Agenda 2030 per lo Sviluppo
Sostenibile
Preambolo
Quest’Agenda è un programma d’azione per le persone, il pianeta e la prosperità.
Essa persegue inoltre il rafforzamento della pace universale in una maggiore libertà.
Riconosciamo che sradicare la povertà in tutte le sue forme e dimensioni, inclusa la povertà
estrema, è la più grande sfida globale ed un requisito indispensabile per lo sviluppo
sostenibile.
Tutti i paesi e tutte le parti in causa, agendo in associazione collaborativa,
implementeranno questo programma. Siamo decisi a liberare la razza umana dalla tirannia
della povertà e vogliamo curare e salvaguardare il nostro pianeta. Siamo determinati a fare i
passi audaci e trasformativi che sono urgentemente necessari per portare il mondo sulla
strada della sostenibilità e della resilienza. Nell’intraprendere questo viaggio collettivo,
promettiamo che nessuno verrà trascurato.
I 17 Obiettivi per lo Sviluppo Sostenibile e i 169 traguardi che annunceremo oggi
dimostrano la dimensione e l’ambizione di questa nuova Agenda universale. Essi si basano
sugli Obiettivi di Sviluppo del Millennio e mirano a completare ciò che questi non sono
riusciti a realizzare. Essi mirano a realizzare pienamente i diritti umani di tutti e a
raggiungere l’uguaglianza di genere e l’emancipazione di tutte le donne e le ragazze. Essi
sono interconnessi e indivisibili e bilanciano le tre dimensioni dello sviluppo sostenibile: la
dimensione economica, sociale ed ambientale.
Gli Obiettivi e i traguardi stimoleranno nei prossimi 15 anni interventi in aree di
importanza cruciale per l’umanità e il pianeta.

Trasformare il nostro mondo: l’Agenda 2030 per lo Sviluppo Sostenibile

A/RES/70/1

Persone
Siamo determinati a porre fine alla povertà e alla fame, in tutte le loro forme e
dimensioni, e ad assicurare che tutti gli esseri umani possano realizzare il proprio
potenziale con dignità ed uguaglianza in un ambiente sano.

Pianeta
Siamo determinati a proteggere il pianeta dal degradazione, attraverso un consumo
ed una produzione consapevoli, gestendo le sue risorse naturali in maniera sostenibile e
adottando misure urgenti riguardo il cambiamento climatico, in modo che esso possa
soddisfare i bisogni delle generazioni presenti e di quelle future.

Prosperità
Siamo determinati ad assicurare che tutti gli esseri umani possano godere di vite
prosperose e soddisfacenti e che il progresso economico, sociale e tecnologico avvenga in
armonia con la natura.

Pace
Siamo determinati a promuovere società pacifiche, giuste ed inclusive che siano
libere dalla paura e dalla violenza. Non ci può essere sviluppo sostenibile senza pace, né la
pace senza sviluppo sostenibile.

Collaborazione
Siamo determinati a mobilitare i mezzi necessari per implementare questa Agenda
attraverso una Collaborazione Globale per lo sviluppo Sostenibile, basata su uno spirito di
rafforzata solidarietà globale, concentrato in particolare sui bisogni dei più poveri e dei più
vulnerabili e con la partecipazione di tutti i paesi, di tutte le parti in causa e di tutte le
persone.
Le interconnessioni degli Obiettivi dello Sviluppo Sostenibile sono di importanza
cruciale nell’assicurare che lo scopo della nuova Agenda venga realizzato. Se noi
realizzeremo le nostre ambizioni abbracciando l’intera Agenda, le vite di tutti verranno
profondamente migliorate e il nostro mondo sarà trasformato al meglio.

2/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

Dichiarazione
Introduzione
1.
Noi, Capi dello Stato e del Governo e Alti Rappresentanti, riuniti al Quartier Generale
delle Nazioni Unite di New York dal 25 al 27 settembre 2015 per la celebrazione del
settantesimo anniversario dell’ONU, oggi abbiamo stabilito i nuovi Obiettivi globali per lo
Sviluppo Sostenibile.
2.
Nell’interesse dei popoli che serviamo, abbiamo preso una decisione storica su una
serie completa e lungimirante di Obiettivi e traguardi universali, trasformativi e incentrati
sulle persone. Noi ci impegniamo a lavorare instancabilmente per la piena implementazione
di quest’Agenda entro il 2030. Riconosciamo che sradicare la povertà in tutte le sue forme e
dimensioni, inclusa la povertà estrema, è la sfida globale più grande ed un requisito
indispensabile per lo sviluppo sostenibile. Ci impegnamo nel raggiungere lo sviluppo
sostenibile nelle sue tre dimensioni – economica, sociale e ambientale – in maniera
equilibrata e interconnessa. Partiremo inoltre dalle conquiste degli Obiettivi di Sviluppo del
Millennio e mireremo a portare a termine le loro questioni irrisolte.
3.
Deliberiamo, da ora al 2030, di porre fine alla povertà e alla fame in ogni luogo; di
combattere le diseguaglianze all’interno e fra le nazioni; di costruire società pacifiche,
giuste ed inclusive; di proteggere i diritti umani e promuovere l’uguaglianza di genere e
l’emancipazione delle donne e delle ragazze; di assicurare la salvaguardia duratura del
pianeta e delle sue risorse naturali. Deliberiamo anche di creare le condizioni per una
crescita economica sostenibile, inclusiva e duratura, per una prosperità condivisa e un
lavoro dignitoso per tutti, tenendo in considerazione i diversi livelli di sviluppo e le capacità
delle nazioni.
4.
Nell’intraprendere questo grande viaggio collettivo, promettiamo che nessuno verrà
lasciato indietro. Riconoscendo che la dignità della persona umana è fondamentale,
desideriamo che gli Obiettivi e i traguardi siano raggiunti per tutte le nazioni, per tutte le
persone e per tutti i segmenti della società. Inoltre ci adopereremo per aiutare per primi
coloro che sono più indietro.
5.
Questa è un Agenda di portata e rilevanza senza precedenti. Viene accettata da tutti i
paesi ed si applica a tutti, tenendo in considerazione realtà nazionali, capacità e livello di
sviluppo diversi e rispettando politiche e priorità nazionali. Questi sono obiettivi e traguardi
universali che riguardano il mondo intero, paesi sviluppati e in via di sviluppo in ugual
misura. Essi sono interconnessi e indivisibili e bilanciano le tre dimensioni dello sviluppo
sostenibile.
6.
Gli Obiettivi e i traguardi sono il risultato di oltre due anni di consultazione pubblica e
di contatti con la società civile e altre parti in causa nel mondo che hanno dato particolare
attenzione alla voce dei più poveri e dei più vulnerabili. Questa consultazione ha compreso
un lavoro notevole fatto dal Gruppo di Lavoro Aperto sugli Obiettivi di Sviluppo
Sostenibile dell’Assemblea Generale e dalle Nazioni Unite, il cui Segretario Generale ha
fornito un rapporto di sintesi nel dicembre 2014.
La nostra visione
7.
In questi Obiettivi e traguardi, stiamo esponendo una visione sommamente ambiziosa
e trasformativa. Noi immaginiamo un mondo libero dalla povertà, dalla fame, dalla malattia
e dalla mancanza, dove ogni vita possa prosperare. Immaginiamo un mondo libero dalla
paura e dalla violenza. Un mondo universalmente alfabetizzato. Un mondo con accesso
equo e universale a un’educazione di qualità a tutti i livelli, a un’assistenza sanitaria e alla
protezione sociale, dove il benessere fisico, mentale e sociale venga assicurato. Un mondo

3/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

dove riaffermiamo il nostro impegno per il diritto all’acqua potabile e a servizi igienici
sicuri e dove ci sia un’igiene migliore; e dove il cibo sia sufficiente, sicuro, accessibile e
nutriente. Un mondo dove gli insediamenti umani siano sicuri, resistenti e sostenibili e dove
ci sia un accesso universale ad un’energia economicamente accessibile, affidabile e
sostenibile.
8.
Il mondo che immaginiamo è un mondo dove vige il rispetto universale per i diritti
dell’uomo e della sua dignità, per lo stato di diritto, per la giustizia, l’uguaglianza e la nondiscriminazione; dove si rispettano la razza, l’etnia e la diversità culturale e dove vi sono
pari opportunità per la totale realizzazione delle capacità umane e per la prosperità comune.
Un mondo che investe nelle nuove generazioni e in cui ogni bambino può crescere lontano
da violenza e sfruttamento. Un mondo in cui ogni donna e ogni ragazza può godere di una
totale uguaglianza di genere e in cui tutte le barriere all’emancipazione (legali, sociali ed
economiche) vengano abbattute. Un mondo giusto, equo, tollerante, aperto e socialmente
inclusivo che soddisfi anche i bisogni dei più vulnerabili.
9.
Il mondo che immaginiamo è un mondo in cui ogni paese gode di una crescita
economica duratura, aperta a tutti e sostenibile, e in cui vi è un lavoro dignitoso per
ciascuno. Un mondo in cui i consumi, i processi di produzione e l’uso delle risorse naturali
(dall’aria alla terra, dai fiumi, i laghi e le falde acquifere ai mari e agli oceani), sono
sostenibili. Un mondo dove democrazia, buon governo e stato di diritto, così come un
ambiente favorevole a livello internazionale e nazionale, sono essenziali per lo sviluppo
sostenibile: per una crescita economica sostenibile e inclusiva, per lo sviluppo sociale, per
la tutela dell’ambiente e per sconfiggere la fame e la povertà. Un mondo in cui lo sviluppo
e l’impiego della tecnologia sono sensibili al clima, rispettano la biodiversità e sono
resilienti. Un mondo in cui l’umanità vive in armonia con la natura e in cui la fauna
selvatica e le altre specie viventi sono protette.
I nostri principi ed impegni condivisi
10. La nuova Agenda è stata creata seguendo obiettivi e principi della Carta delle Nazioni
Unite, compreso il totale rispetto del diritto internazionale. È fondata sulla Dichiarazione
Universale dei Diritti Umani1, sui trattati internazionali sui diritti umani, la Dichiarazione
del Millennio 2 e i risultati del Vertice Mondiale del 2005 3 . È aggiornata secondo altri
strumenti come la Dichiarazione del Diritto allo Sviluppo 4.
11. Ribadiamo i risultati delle principali conferenze delle Nazioni Unite e i risultati che
hanno portato alla creazione di solide fondamenta per lo sviluppo sostenibile e hanno
contribuito a dare forma alla nuova Agenda. Fra queste ricordiamo la Dichiarazione di Rio
sull’Ambiente e lo Sviluppo 5, il Vertice Mondiale sullo Sviluppo Sostenibile, il Vertice
Mondiale per lo Sviluppo Sociale, il Programma d’Azione della Conferenza Internazionale
sulla Popolazione e lo Sviluppo6, la Piattaforma di Azione di Pechino7 e la Conferenza delle
Nazioni Unite sullo Sviluppo Sostenibile. Ribadiamo il seguito di queste conferenze,
compresi i risultati della Quarta Conferenza delle Nazioni Unite sui Paesi Meno Sviluppati,
_______________
1

Risoluzione 217 A (III).
Risoluzione 55/2
3
Risoluzione 60/1
4
Risoluzione 41/128, allegato.
5
Resoconto della Conferenza delle Nazioni Unite sull’Ambiente e lo Sviluppo, Rio de Janeiro, 3-14 giugno 1992,
vol. I, Risoluzioni Adottate alla Conferenza (Pubblicazione delle Nazioni Unite, Sales No. E.93.1.8 e rettifica),
risoluzione 1, allegato I.
6
Resoconto della Conferenza Internazionale sulla Popolazione e lo Sviluppo, Il Cairo, 5-13 settembre 1994
(Pubblicazione delle Nazioni Unite, Sales No. E.95.XIII.18), cap. I, risoluzione 1, allegato.
7
Resoconto della Quarta Conferenza Mondiale sulle Donne, Pechino, 4-15 settembre 1995 (Pubblicazione delle
Nazioni Unite, Sales No. E.96.IV.13), cap. I, risoluzione 1, allegato II.
2

4/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

la terza Conferenza Internazionale sui Piccoli Stati Insulari in via di Sviluppo, la seconda
Conferenza delle Nazioni Unite sui Paesi in via di Sviluppo senza sbocco sul mare e la
Terza Conferenza Mondiale delle Nazioni Unite sulla Riduzione dei Rischi di Catastrofi.
12. Ribadiamo tutti i principi della Dichiarazione di Rio sull’Ambiente e lo Sviluppo
includendo, in particolare, il principio delle responsabilità comuni ma differenziate come
specificato nel principio 7 della stessa.
13. Le sfide e gli impegni identificati durante questi importanti vertici e conferenze sono
correlati ed esigono soluzioni integrate. Per affrontarli in maniera efficace è necessario un
nuovo approccio. Lo sviluppo sostenibile riconosce che la sconfitta della povertà in tutte le
sue forme e dimensioni, la lotta contro le disuguaglianze fra paesi e all’interno degli stessi,
la salvaguardia del pianeta, la creazione di una crescita economica duratura, aperta a tutti e
sostenibile e la promozione dell’inclusione sociale sono elementi legati fra loro e
interdipendenti.
Il nostro mondo oggi
14. Ci riuniamo in un periodo di enormi sfide per gli sviluppi sostenibili. Miliardi dei
nostri concittadini continuano a vivere nella povertà e sono privati di una vita dignitosa. La
disuguaglianza è in crescita sia fra i diversi paesi, sia all’interno degli stessi. Ci sono
enormi differenze per ciò che concerne opportunità, ricchezza e potere. La disparità di
genere continua a rappresentare una sfida chiave. La disoccupazione, specialmente quella
giovanile, rappresenta una priorità. Le minacce globali che incombono sulla salute, i
sempre più frequenti e violenti disastri naturali, la crescita vertiginosa dei conflitti, le
minacce violente, il terrorismo, le crisi umanitarie e lo sfollamento forzato delle
popolazioni che ne consegue, minacciano tutti i progressi allo sviluppo degli ultimi
decenni. L’esaurimento delle risorse naturali e gli impatti negativi del degrado ambientale,
compresi desertificazione, siccità, degrado del territorio, scarsità di acqua e perdita della
biodiversità si aggiungono e incrementano la lista delle sfide che l’umanità deve
fronteggiare. Il cambiamento climatico è una delle sfide più grandi della nostra epoca e il
suo impatto negativo compromette le capacità degli stati di attuare uno sviluppo sostenibile.
L’aumento della temperatura globale, l’innalzamento del livello del mare, l’acidificazione
degli oceani e altre conseguenze del cambiamento climatico stanno mettendo seriamente a
repentaglio le zone costiere e i paesi al di sotto del livello del mare, compresi molti paesi
meno sviluppati e piccoli stati insulari in via di sviluppo. La sopravvivenza di molte società
e dei sistemi di supporto biologico del pianeta è a rischio.
15. Allo stesso tempo, la nostra è un’epoca di grandi opportunità. Sono stati compiuti
progressi significativi nel far fronte alle sfide per lo sviluppo. Nelle generazioni passate,
decine di migliaia di persone sono uscite da una povertà estrema. L’accesso all’istruzione è
notevolmente aumentato sia per i ragazzi che per le ragazze. La diffusione dei mezzi di
comunicazione e d’informazione di massa e l’interconnessione globale permettono di
accelerare il progresso dell’uomo, di colmare il divario digitale e di sviluppare società
basate sulla conoscenza, così come lo consentono le scoperte scientifiche e tecnologiche
anche in settori tanto diversi fra loro quali medicina ed energia.
16. Quasi 15 anni fa, vennero concordati gli Obiettivi di Sviluppo del Millennio. Questi
hanno fornito un’importante base per lo sviluppo e hanno consentito di compiere progressi
significativi in numerose aree. Ma il progresso non è stato uguale ovunque. Specialmente
nei paesi meno sviluppati in Africa, in quelli senza sbocco sul mare e nei piccoli stati
insulari in via di sviluppo, alcuni degli Obiettivi di Sviluppo del Millennio non vengono
raggiunti—soprattutto quelli relativi alla salute della madre, del neonato e del bambino, e
alla salute riproduttiva. Ci impegniamo nuovamente per la totale realizzazione degli
Obiettivi di Sviluppo del Millennio, compresi quelli non raggiunti, in particolare fornendo
5/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

una mirata e maggiore assistenza ai paesi meno sviluppati e altri paesi con situazioni
particolari, in linea con i programmi di sostegno esistenti. La nuova Agenda incrementa gli
Obiettivi di Sviluppo del Millennio e cerca di perseguire gli obiettivi che non erano stati
raggiunti, soprattutto per quanto riguarda i più vulnerabili.
17. I propositi dell’Agenda, tuttavia, vanno ben oltre gli Obiettivi di Sviluppo del
Millennio. Oltre a perseguire l’evoluzione di priorità come la sconfitta della povertà, la
salute, l’educazione, la sicurezza alimentare e la nutrizione, stabilisce anche una serie di
obiettivi economici, sociali e ambientali. Garantisce anche società più aperte e pacifiche.
Fissa, in modo decisivo, le modalità di attuazione. Riflettendo sull’approccio integrato che
abbiamo deciso di applicare, vi sono delle profonde interconnessioni e componenti
trasversali fra i nuovi Obiettivi ed i rispettivi traguardi.
La nuova Agenda
18. Annunciamo oggi 17 nuovi Obiettivi per lo Sviluppo Sostenibile con 169 traguardi ad
essi associati, che sono interconnessi e indivisibili. È la prima volta che i leader mondiali si
impegnano in uno sforzo e in un’azione comune attraverso un’agenda politica così vasta e
universale. Ci stiamo incamminando verso lo sviluppo sostenibile, dedicandoci al
perseguimento della crescita globale e a una cooperazione vantaggiosa che si tradurrebbe in
maggiori profitti per tutti i paesi e per tutto il mondo. Ribadiamo che tutti gli stati possono,
e devono, esercitare liberamente la totale e permanente sovranità sulle proprie ricchezze,
risorse naturali e attività economiche. Applicheremo l’Agenda affinché tutti possano trarne
i benefici, per le generazioni di oggi e per quelle del futuro. Così facendo, ribadiamo il
nostro impegno rispetto al diritto internazionale e sottolineiamo che l’Agenda deve essere
applicata in modo tale che sia in linea con i diritti e i doveri degli stati sanciti dal diritto
internazionale.
19. Ribadiamo l’importanza della Dichiarazione Universale dei Diritti Umani e di tutti gli
altri strumenti internazionali relativi ai diritti dell’uomo e al diritto internazionale.
Sottolineiamo le responsabilità di tutti gli stati, in conformità con la Carta delle Nazioni
Unite, di rispettare, proteggere e promuovere i diritti umani e le libertà fondamentali di
tutti, senza nessuna distinzione di razza, colore, sesso, lingua, religione, opinioni politiche o
di altra natura, nazionalità, classe sociale, proprietà, nascita, disabilità o alcuno status di
altro tipo.
20. Concretizzare la parità dei sessi e l’emancipazione delle donne e delle ragazze
darebbe un contributo fondamentale al progresso di tutti gli Obiettivi e dei traguardi. Il
raggiungimento del pieno sviluppo del potenziale umano e dello sviluppo sostenibile non
potrà realizzarsi se ancora metà della popolazione mondiale è privata di diritti e
opportunità. Donne e ragazze devono poter godere della parità di accesso ad un’educazione
di qualità, alle risorse economiche e alla partecipazione politica nonché delle pari
opportunità con uomini e ragazzi per quanto riguarda il lavoro e le responsabilità
dirigenziali e decisionali. Lavoreremo per un rilevante incremento degli investimenti per
colmare il divario tra uomini e donne e potenzieremo il supporto alle istituzioni per quanto
riguarda la parità di genere e l’emancipazione femminile a livello mondiale, regionale e
nazionale. Ogni forma di discriminazione nei confronti delle donne e delle ragazze sarà
eliminata, anche attraverso il coinvolgimento di uomini e ragazzi. L’attuazione di una
prospettiva sistematica sulla parità dei sessi all’interno dell’Agenda è fondamentale.
21. I nuovi Obiettivi e i rispettivi traguardi entreranno in vigore il 1° gennaio 2016 e
orienteranno le nostre decisioni per i prossimi 15 anni. Ognuno di noi lavorerà affinché
l’Agenda sia applicata all’interno del proprio paese e a livello regionale e globale, tenendo
in considerazione le diverse realtà nazionali, le capacità e i livelli di sviluppo e rispettando
le politiche e le priorità nazionali. Rispetteremo gli spazi politici nazionali utilizzati per
6/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

sostenere una crescita economica inclusiva e duratura specialmente per gli stati in via di
sviluppo, garantendo al contempo la conformità alle norme e agli impegni internazionali
vigenti. Riconosciamo anche l’importanza della dimensione regionale e subregionale,
dell’integrazione economica regionale e dell’interconnessione per lo sviluppo sostenibile.
Le strutture regionali e subregionali possono facilitare il passaggio dallaa formulazione
politiche per lo sviluppo sostenibile al compimento di azioni concrete a livello nazionale.
22. Ogni paese affronta sfide specifiche nella lotta per ottenere uno sviluppo sostenibile. I
paesi più vulnerabili e, in particolare, i paesi dell’Africa, i paesi meno sviluppati, i paesi in
via di sviluppo senza sbocco sul mare e i piccoli stati insulari in via di sviluppo meritano
un’attenzione particolare, così come i paesi in situazioni belliche o postbelliche. Vi sono
sfide serie da affrontare anche all’interno di molti paesi a medio reddito.
23. Le persone più deboli devono essere supportate. Tutti coloro che si trovano in una
situazione di maggior bisogno vengono inclusi nell’Agenda: si tratta di bambini, giovani,
persone diversamente abili (dei quali più dell’80 percento vive in povertà), persone affette
da HIV/AIDS, anziani, popolazioni indigene, rifugiati, sfollati e migranti. Decidiamo di
adottare misure e azioni adeguate, in conformità con il diritto internazionale, per eliminare
gli ostacoli e i limiti, potenziare il sostegno e soddisfare le esigenze di coloro che vivono in
aree affette da emergenze umanitarie complicate e in aree che subiscono il terrorismo.
24. Ci assumiamo l’impegno di porre fine alla povertà in ogni su forma o dimensione e di
eliminare la povertà estrema entro il 2030. Tutti devono godere di un tenore di vita
dignitoso e di sistemi di protezione sociale. Siamo determinati anche a porre fine alla fame
e a raggiungere la sicurezza alimentare come obiettivi prioritari, e a eliminare tutte le forme
di malnutrizione. A questo proposito, ribadiamo l’importante ruolo e il carattere inclusivo
del Comitato sulla Sicurezza Alimentare Mondiale e accogliamo con favore la
Dichiarazione di Roma sulla nutrizione e il suo quadro d’azione 8. Impiegheremo le nostre
risorse per sviluppare le aree rurali, l’agricoltura e la pesca sostenibili, supporteremo i
piccoli agricoltori, specialmente le donne agricoltrici, gli allevatori ed i pescatori nei paesi
in via di sviluppo e, in particolar modo, nei paesi meno sviluppati.
25. Ci impegniamo affinché vi sia un’educazione di qualità a tutti i livelli (scuola
primaria, secondaria di primo grado, secondaria di secondo grado, università e formazione
tecnica e professionale). Tutte le persone a prescindere dal sesso, dall’età, dalla razza o
dall’etnia, persone con disabilità, migranti, popolazioni indigene, bambini e giovani,
specialmente coloro che si trovano in situazioni delicate, devono avere accesso a
opportunità di apprendimento permanenti che permettano loro di acquisire gli strumenti e le
conoscenze necessarie per partecipare pienamente alla vita sociale. Ci impegneremo ad
assicurare ai bambini e ai giovani un ambiente stimolante per la piena realizzazione dei loro
diritti e la messa in pratica delle loro capacità, aiutando i nostri paesi a beneficiare del
dividendo demografico attraverso scuole sicure, comunità coese e le famiglie.
26. Per promuovere la salute fisica e psichica nonché un alto grado di benessere, e per
estendere l’aspettativa di vita per tutti, dobbiamo garantire una copertura sanitaria
universale e l’accesso ad un’assistenza sanitaria di qualità, senza escludere nessuno. Ci
impegniamo a velocizzare il progresso finora compiuto nella riduzione della mortalità di
neonati, bambini e madri mettendo fine a tutte le morti che si possono prevenire, entro il
2030. Ci stiamo impegnando per assicurare l’accesso universale ad un’assistenza sanitaria
che comprenda servizi sanitari che si occupano di salute riproduttiva e sessuale, il controllo
delle nascite, l’informazione e l’educazione. Velocizzeremo anche l’andamento dei
progressi fatti nella lotta contro la malaria, l’HIV/AIDS, la tubercolosi, l’epatite, l’ebola e
_______________
8

Organizzazione Mondiale della Sanità, documento EB 136/8, allegati I e II.

7/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

altre malattie trasmissibili ed epidemiche; ci impegneremo per la crescita della resistenza
anti-microbiotica e per combattere tutte quelle malattie normalmente trascurate che
affliggono i paesi in via di sviluppo. Ci stiamo impegnando per la prevenzione e la cura di
malattie non trasmissibili inclusi disturbi comportamentali, di sviluppo e neurologici che
costituiscono la sfida più grande per lo sviluppo sostenibile.
27. Cercheremo di costruire importanti fondamenta economiche per tutti i nostri paesi.
Una crescita economica sostenibile, duratura ed inclusiva è essenziale per la prosperità.
Questo sarà possibile solo condividendo la ricchezza e affrontando la disparità di reddito.
Lavoreremo per costruire economie dinamiche, sostenibili, innovative e incentrate sulle
persone, promuovendo in particolare l’assunzione di giovani impiegati e la legittimazione
economica delle donne, e un lavoro decoroso per tutti. Elimineremo il lavoro forzato, il
traffico degli esseri umani e lo sfruttamento minorile in tutte le sue forme. Tutti i paesi
potranno beneficiare di un personale sano ed istruito, in possesso di conoscenze e capacità
adeguate per svolgere un lavoro produttivo e soddisfacente, con una completa
partecipazione nella società. Rinforzeremo le capacità produttive dei paesi meno sviluppati
in tutti i settori, anche tramite una trasformazione strutturale. Adotteremo politiche che
aumentino le capacità produttive, la produttività e l’occupazione produttiva, l’inclusione
finanziaria, l’agricoltura sostenibile, lo sviluppo della pastorizia e della pesca, lo sviluppo
industriale sostenibile, l’accesso universale a dei servizi energetici conomici, moderni,
sostenibili e affidabili, i sistemi di trasporto sostenibili, infrastrutture resistenti e di qualità.
28. Ci impegneremo ad attuare cambiamenti fondamentali riguardanti il modo in cui le
nostre società producono e consumano beni e servizi. I governi, le organizzazioni
internazionali, il settore commerciale, altri attori ed individui non statali devono contribuire
a cambiare modelli di consumo e produzione non sostenibili, anche attraverso la
mobilitazione di un’ assistenza finanziaria e tecnica da tutte le fonti possibili per rinforzare
le capacità innovative, tecnologiche e scientifiche dei paesi in via di sviluppo, verso modelli
di consumo e di produzione più sostenibili. Incoraggiamo la realizzazione del Quadro
Decennale di Programmi per la Produzione e il Consumo Sostenibili. Tutti i paesi devono
agire, con i paesi sviluppati alla guida, tenendo conto dello sviluppo e delle capacità dei
paesi in via di sviluppo.
29. Riconosciamo il contributo positivo dei migranti ad una crescita inclusiva e ad uno
sviluppo sostenibile. Inoltre, riconosciamo che la migrazione internazionale è una realtà
multidimensionale di grandissima rilevanza per lo sviluppo dei paesi d’origine, di transito e
di destinazione, che richiede risposte coerenti e comprensive. Lavoreremo insieme a livello
internazionale per garantire flussi migratori sicuri, regolari e ordinati, secondo il pieno
rispetto dei diritti umani e il trattamento umano dei migranti, a prescindere dallo status di
migrante, rifugiato o sfollato. Inoltre, tale cooperazione dovrebbe rafforzare le comunità
che ospitano i rifugiati, in particolare nei paesi in via di sviluppo. Sottolineiamo il diritto
dei migranti a fare ritorno al paese di cittadinanza e ricordiamo che gli stati devono
assicurarsi che i cittadini rimpatriati vengano regolarmente accolti.
30. Gli Stati sono fortemente incoraggiati ad astenersi dal promulgare o applicare
qualsiasi misura unilaterale di natura economia, finanziaria o commerciale che non sia in
conformità con il diritto internazionale e la Carta delle Nazioni Unite, e dunque che sia di
ostacolo al pieno raggiungimento dello sviluppo economico e sociale, in particolare nei
paesi in via di sviluppo.
31. Riconosciamo il ruolo della Convenzione quadro delle Nazioni Unite sui cambiamenti
climatici9 come principale forum internazionale e intergovernativo al fine di negoziare la
_______________
9

8/35

Organizzazione delle Nazioni Unite, Trattati, vol. 1771, No. 30822.

Trasformare il nostro mondo: l’Agenda 2030 per lo Sviluppo Sostenibile

A/RES/70/1

risposta globale al cambiamento climatico. Siamo determinati ad affrontare in maniera
decisiva la minaccia rappresentata dal cambiamento climatico e dal degrado ambientale. La
natura globale del cambiamento climatico richiede la più ampia cooperazione
internazionale possibile, volta ad accelerare la riduzione delle emissioni di gas effetto serra
a livello mondiale e ad affrontare le pratiche di adattamento agli effetti negativi del
cambiamento climatico. Notiamo con profonda preoccupazione un divario significativo tra
l’effetto complessivo degli impegni di mitigazione presi dagli stati in termini di emissioni
globali di gas serra entro il 2020, e i modelli aggregati di emissioni, che incrementano la
probabilità di limitare l’aumento della temperatura media globale al di sotto dei 2°C o al di
sopra dei 1,5°C rispetto ai livelli preindustriali.
32. Aspettando la ventunesima sessione della Conferenza delle Parti a Parigi,
sottolineiamo l’impegno di tutti gli stati a lavorare per raggiungere un accordo climatico
ambizioso e universale. Riconfermiamo che il protocollo, un ulteriore strumento legale o un
risultato concordato avente valore legale nell’ambito della Convenzione e applicabile a tutte
le parti deve affrontare, in modo equilibrato, inter alia, la mitigazione, l’adattamento, il
finanziamento, lo sviluppo e il trasferimento tecnologico e il capacity-building, insieme alla
trasparenza nell’azione e nel supporto.
33. Riconosciamo che lo sviluppo economico e sociale dipende dalla gestione sostenibile
delle risorse naturali del nostro pianeta. Di conseguenza, siamo determinati a preservare e
utilizzare in modo sostenibile mari e oceani, le risorse di acqua dolce così come le foreste,
le montagne e la terraferma; e di proteggere la biodiversità, gli ecosistemi e la fauna
selvatica. Inoltre, siamo determinati a promuovere il turismo sostenibile, a contrastare la
scarsità d’acqua e l’inquinamento acquatico, a potenziare la cooperazione contro la
desertificazione, le tempeste di sabbia, il degrado ambientale, la siccità e a promuovere la
resistenza alla e la riduzione del rischio di disastri ambientali. A questo scopo, guardiamo
con ottimismo al tredicesimo incontro della Conferenza delle Parti alla Convenzione sulla
diversità biologia, che si terrà in Messico.
34. Riconosciamo che lo sviluppo e la gestione urbani sostenibili sono cruciali per la
qualità della vita dei nostri concittadini. Lavoreremo con le autorità e le comunità locali per
rinnovare e pianificare i nostri insediamenti umani e urbani, in modo da promuovere la
coesione tra le comunità, la sicurezza personale e per stimolare l’innovazione e
l’occupazione. Ridurremo gli impatti negativi delle attività urbane e delle sostanze
chimiche che sono nocive per la salute umana e l’ambiente, includendo una corretta
gestione a livello ambientale, l’utilizzo sicuro di sostanze chimiche, la riduzione e il riciclo
dei rifiuti e l’uso più efficiente di acqua ed energia. Lavoreremo per minimizzare l’impatto
delle città sul sistema climatico globale. Prederemo in considerazione gli andamenti e le
proiezioni della popolazione per le nostre strategie e politiche di sviluppo urbano e rurale a
livello nazionale. Guardiamo con entusiasmo all’imminente Conferenza delle Nazioni
Unite su abitazioni e sviluppo urbano sostenibili, che si terrà a Quito.
35. Lo sviluppo sostenibile non può essere realizzato senza la pace e la sicurezza, e queste
a loro volta saranno a rischio senza uno sviluppo sostenibile. La nuova Agenda riconosce il
bisogno di costruire società pacifiche, giuste ed inclusive, che forniscano un accesso equo
alla giustizia e che si basino sul rispetto dei diritti umani (incluso il diritto allo sviluppo),
sullo stato di diritto, sul buon governo a tutti i livelli e su istituzioni responsabili, effettive e
trasparenti. I fattori che danno luogo alla violenza, all’insicurezza e all’ingiustizia, come la
disuguaglianza, la corruzione, i governi inefficienti e flussi illeciti di armi e denaro sono
tutti affrontati nell’Agenda. Dobbiamo raddoppiare i nostri sforzi per risolvere o prevenire i
conflitti ed aiutare i paesi che escono da un conflitto, per esempio garantendo che le donne
abbiano un ruolo nel consolidamento della pace e nella creazione delle strutture statali.
Desideriamo che vengano prese ulteriori misure e azioni effettive, in conformità con il
diritto internazionale, per rimuovere gli ostacoli alla piena realizzazione del diritto di
9/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

autodeterminazione dei popoli che vivono sotto occupazione straniera e coloniale, il che
continua ad influenzare in modo negativo il loro sviluppo economico e sociale, così come la
loro condizione ambientale.
36. Ci impegniamo a promuovere la comprensione interculturale, la tolleranza, il rispetto
reciproco, insieme a un’etica di cittadinanza globale e di responsabilità condivisa.
Prendiamo atto della diversità naturale e culturale del mondo, e riconosciamo che tutte le
culture e le civiltà possono contribuire a, e sono attori fondamentali per, lo sviluppo
sostenibile.
37. Anche lo sport è un attore importante per lo sviluppo sostenibile. Riconosciamo il
crescente contributo dello sport per la realizzazione dello sviluppo e della pace attraverso la
promozione di tolleranza e rispetto e attraverso i contributi per l’emancipazione delle donne
e dei giovani, degli individui e delle comunità, così come per gli obiettivi in materia di
inclusione sociale, educazione e sanità.
38. Affermiamo nuovamente, in accordo con la Carta delle Nazioni Unite, il bisogno di
rispettare l’integrità territoriale e l’indipendenza politica degli stati.
Mezzi di attuazione
39. La portata ambiziosa della nuova Agenda richiede una Partnership Globale rivitalizzata
per garantirne la realizzazione. Siamo totalmente impegnati a tal fine. Questa Partnership
opererà in uno spirito di solidarietà globale, mostrando particolare solidarietà verso le
persone più povere e più vulnerabili. Promuoverà un impegno globale intensivo per
supportare la realizzazione di tutti gli obiettivi e i traguardi, unendo i governi, il settore
privato, la società civile, il sistema delle Nazioni Unite e altri attori, e mobilizzando tutte le
risorse disponibili.
40. I mezzi di attuazione dei traguardi elencati nell’Obiettivo 17 ed in ogni altro
Obiettivo per lo Sviluppo Sostenibile sono essenziali per realizzare la nostra Agenda e sono
di pari importanza con gli altri Obiettivi e traguardi. L’Agenda, insieme agli Obiettivi per lo
Sviluppo Sostenibile, si può realizzare all’interno di una struttura di Partnership Globale
rinnovata per lo Sviluppo Sostenibile, supportata da politiche e azioni concrete, come
delineato nel documento finale della terza Conferenza Internazionale sui Finanziamenti allo
Sviluppo tenutasi ad Addis Abeba dal 13 al 16 luglio 2015. Accogliamo l’appoggio
dell’Assemblea Generale al Piano d’azione di Addis Abeba, 10 che è parte integrale
dell’Agenda 2030 per lo Sviluppo Sostenibile. Riconosciamo che una piena realizzazione
del Piano d’azione di Addis Abeba è cruciale per la messa in atto degli Obiettivi per lo
Sviluppo Sostenibile e rispettivi traguardi.
41. Riconosciamo che ogni paese ha una responsabilità primaria per il proprio sviluppo
economico e sociale. La nuova Agenda si occupa degli strumenti richiesti per la
realizzazione degli Obiettivi e dei traguardi. Riconosciamo che tali strumenti includeranno
la mobilitazione delle risorse finanziarie così come il rafforzamento delle capacità e il
trasferimento di tecnologie sicure per l’ambiente ai paesi in via di sviluppo attraverso
modalità ad essi favorevoli, inclusi termini preferenziali e agevolati, come concordato dalle
due parti. La finanza pubblica, sia domestica sia internazionale, avrà un ruolo fondamentale
nel fornire servizi essenziali e beni pubblici e nel catalizzare altre fonti di finanziamento.
Riconosciamo il ruolo del variegato settore privato per l’attuazione dell’Agenda, dalle
micro-imprese alle cooperative alle multinazionali, e il ruolo delle organizzazioni della
società civile e delle organizzazioni filantropiche.
_______________
10

Il Piano d’azione di Addis Abeba della terza Conferenza Internazionale sui Finanziamenti allo Sviluppo,
adottato dall’Assemblea Generale il 27 luglio 2015 (Risoluzione 69/313, allegata).

10/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

42. Sosteniamo la realizzazione di strategie importanti e programmi d’azione, inclusa la
Dichiarazione e il Programma d’Azione di Istanbul,11 il Programma con Modalità d’azione
accelerate (SAMOA) per i Piccoli Stati Insulari in via di sviluppo (SIDS),12 e il Programma
d’azione di Vienna per i paesi in via di sviluppo senza sbocco sul mare per il decennio
2014–2024, 13 e riaffermiamo l’importanza dell’Agenda 2063 dell’Unione Africana e il
programma della Nuova Partnership per lo Sviluppo dell’Africa,14 tutti parte integrante di
questa Agenda. Riconosciamo le grandi sfide dei paesi in situazioni di conflitto o postconflitto per il raggiungimento di una pace duratura e di uno sviluppo sostenibile.
43. Sottolineiamo che la finanza pubblica internazionale gioca un ruolo importante nel
completare gli sforzi dei paesi al fine di mobilitare le risorse pubbliche a livello domestico,
specialmente nei paesi poveri e quelli più vulnerabili con risorse domestiche limitate. Un
uso importante della finanza pubblica internazionale, incluso l’aiuto pubblico allo sviluppo
(APS), è quello di attivare la mobilitazione di risorse supplementari da altre fonti sia
pubbliche che private. I donatori di APS riaffermano i loro rispettivi impegni, incluso
l’impegno di molti paesi sviluppati al raggiungimento del target dello 0,7% del reddito
nazionale lordo per l’aiuto pubblico allo sviluppo (APS/RNL) ai paesi in via di sviluppo e
del target dallo 0,15% allo 0,2% di APS/RNL ai paesi meno sviluppati.
44. Riconosciamo la necessità che le istituzioni finanziarie internazionali supportino, in
linea con i loro mandati, l’autonomia politica di ogni paese, in particolare dei paesi in via di
sviluppo. Ci impegnamo nuovamente ad espandere e rafforzare la voce e la partecipazione
dei paesi in via di sviluppo – inclusi i paesi africani, i paesi meno sviluppati, i paesi i via di
sviluppo senza sbocco sul mare, i piccoli stati insulari in via di sviluppo e per i paesi a
medio reddito – nel processo decisionale economico internazionale, nella definizione delle
norme e nell’amministrazione economica globale.
45. Riconosciamo, inoltre, il ruolo fondamentale dei parlamenti nazionali attraverso la
loro attuazione delle leggi, l’adozione dei budget e il loro ruolo nell’assumersi la
responsabilità per una realizzazione efficace dei nostri programmi. I governi e le istituzioni
pubbliche lavoreranno da vicino sull’implementazione con le autorità regionali e locali, le
istituzioni subregionali, le istituzioni internazionali, il mondo accademico, le organizzazioni
filantropiche, i gruppi di volontariato, e altri ancora.
46. Sottolineiamo il ruolo importante e il vantaggio comparativo di un sistema delle
Nazioni Unite che sia rivelante, coerente, eficiente, efficace e dotato di risorse adeguate nel
supportare il raggiungimento degli Obiettivi per lo Sviluppo Sostenibile e lo sviluppo
sostenibile stesso. Mentre diamo importanza al rafforzamento della titolarità nazionale e
della leadership a livello nazionale, esprimiamo il nostro supporto per un dialogo continuo
all’interno del Consiglio Economico e Sociale nel posizionamento a lungo termine del
sistema di sviluppo delle Nazioni Unite all’interno di questa Agenda.
Controllo e revisione
47. I nostri governi hanno la responsabilità primaria di monitoraggio e di revisione, a
livello globale, regionale e nazionale, in relazione al progresso fatto nel raggiungere gli
Obiettivi e i traguardi nei prossimi 15 anni. Al fine di supportare la responsabilità verso i
nostri cittadini, forniremo strumenti di monitoraggio e revisione sistematici ai vari livelli,
come specificato in questa Agenda e nel Piano d’azione di Addis Abeba. Il forum politico
_______________
11

Rapporto della quarta Conferenza delle Nazioni Unite sui Paesi Meno Sviluppati, Istanbul, Turchia, 9-13
maggio 2011 (A/CONF.219/7), capitoli I e II.
12
Risoluzione 69/15, allegata.
13
Risoluzione 69/137, allegato II.
14
A/57/304, allegato.

11/35

A/RES/70/1

Trasformare il nostro mondo: l’Agenda 2030 per lo Sviluppo Sostenibile

di alto livello sotto l’egida dell’Assemblea Generale e del Consiglio Economico e Sociale
avrà un ruolo cruciale nella supervisione dei processi di monitoraggio e revisione a livello
globale.
48. Adeguati indicatori per facilitare questa attività sono attualmente in fase di
elaborazione. Dati disaggregati di qualità, accessibili, puntuali e attendibili saranno
necessari per consentire la misurazione dei progressi e per garantire che nessuno venga
lasciato indietro. Questi dati sono la chiave fondamentale per il processo decisionale. Dove
possibile, i dati e le informazioni dei meccanismi di comunicazione esistenti devono essere
utilizzati. Concordiamo nell’intensificare i nostri sforzi per rafforzare le capacità statistiche
nei paesi in via di sviluppo, in particolare i paesi africani, i paesi meno sviluppati, i paesi in
via di sviluppo senza sbocco sul mare, i piccoli stati insulari in via di sviluppo e nei paesi a
reddito medio. Siamo impegnati a sviluppare misure per il progresso più ampie e
comprensive che complementino il prodotto interno lordo.
Un invito ad agire per cambiare il nostro mondo
49. Settant’anni fa, una precedente generazione di leader mondiali si riunì per creare le
Nazioni Unite. Dalle ceneri della guerra e delle divisioni tra paesi, hanno plasmato questa
Organizzazione e i valori della pace, del dialogo e della cooperazione internazionale che la
ispirano. La Carta delle Nazioni Unite rappresenta l'incarnazione suprema di questi valori.
50. Anche oggi stiamo prendendo una decisione di grande importanza storica. Decidiamo
di costruire un futuro migliore per tutte le persone, compresi i milioni a cui è stata negata la
possibilità di condurre una vita decente, dignitosa e gratificante e raggiungere il loro pieno
potenziale umano. Possiamo essere la prima generazione che riesce a porre fine alla
povertà; così come potremmo essere l'ultima ad avere la possibilità di salvare il pianeta. Il
mondo sarà un posto migliore nel 2030 se riusciremo a raggiungere i nostri obiettivi.
51. Quello che annunciamo oggi – un’Agenda per l’azione globale dei prossimi 15 anni è uno statuto per le persone e il pianeta del XXI secolo. Bambini e giovani uomini e donne
sono agenti critici del cambiamento e troveranno nei nuovi obiettivi una piattaforma per
incanalare le loro infinite potenzialità per l'attivismo verso la creazione di un mondo
migliore.
52. "Noi popoli" è il celebre incipit della Carta delle Nazioni Unite. Siamo "noi popoli"
ad imbarcarci oggi sulla strada per il 2030. Il nostro viaggio coinvolgerà governi e
parlamenti, il sistema delle Nazioni Unite e di altre istituzioni internazionali, autorità locali,
le popolazioni indigene, la società civile, le imprese e il settore privato, la comunità
scientifica e accademica – e tutte le persone. A milioni si sono già impegnati con questa
Agenda e la faranno propria. È un'Agenda delle persone, dal popolo e per il popolo – e
questo, crediamo, assicurerà il suo successo.
53. Il futuro dell'umanità e del nostro pianeta è nelle nostre mani. Si trova anche nelle
mani delle nuove generazioni, che passeranno il testimone alle generazioni future. Abbiamo
tracciato la strada verso lo sviluppo sostenibile; servirà ad assicurarci che il viaggio avrà
successo e i suoi risultati saranno irreversibili.

12/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

Obiettivi per lo Sviluppo Sostenibile e traguardi
54. A seguito di un processo inclusivo di negoziati tra i governi, e sulla base della
proposta del Gruppo di Lavoro Aperto sugli Obiettivi di Sviluppo Sostenibile, 15
comprendente un’introduzione che contestualizza quest’ultimo, di seguito sono riportati gli
obiettivi e i traguardi che abbiamo concordato.
55. Gli Obiettivi per lo Sviluppo Sostenibile e i traguardi sono interconnessi e indivisibili;
sono di natura globale e universalmente applicabili, tenendo conto delle diverse realtà
nazionali, delle capacità e dei livelli di sviluppo e nel rispetto delle politiche e delle priorità
di ogni stato. Gli obiettivi sono definiti come ambiziosi e globali, ed ogni governo è libero
di impostare i propri traguardi nazionali guidati dal livello globale di ambizione, ma
tenendo conto delle circostanze nazionali. Ogni governo potrà inoltre decidere come questi
obiettivi ambiziosi e globali debbano essere incorporati nei processi, nelle politiche, e nelle
strategie di pianificazione nazionale. È importante riconoscere il legame tra sviluppo
sostenibile e altri processi in corso, rilevanti in campo economico, sociale e ambientale.
56. Nel decidere su questi obiettivi e traguardi, ci rendiamo conto che ogni paese deve
affrontare sfide specifiche per raggiungere lo sviluppo sostenibile, e sottolineamo le
particolari sfide che affrontano i paesi più vulnerabili e, in particolare, i paesi africani, i
paesi meno sviluppati, i paesi in via di sviluppo senza sbocco sul mare, i piccoli stati
insulari in via di sviluppo così come le sfide specifiche dei paesi a reddito medio. Anche
paesi in situazioni di conflitto necessitano di una particolare attenzione.
57. Riconosciamo che mancano dati di riferimento per diversi traguardi, e richiediamo un
maggiore sostegno per rafforzare la raccolta dei dati e lo sviluppo delle capacità negli stati
membri, al fine di sviluppare standard nazionali e globali laddove ancora non esistono. Ci
impegniamo a risolvere questa lacuna nella raccolta dei dati in modo da poter meglio
misurare i progressi compiuti, in particolare per quegli obiettivi sotto elencati dei quali non
si hanno chiari traguardi in termini numerici.
58. Incoraggiamo gli sforzi in corso degli stati in altri ambiti per affrontare questioni chiave
che rappresentano potenziali sfide alla realizzazione della nostra Agenda, e rispettiamo i
mandati indipendenti di questi processi. Ci proponiamo che l’Agenda e la sua messa in
pratica serva a sostenere, e non pregiudicare, i processi e le decisioni in essi contenuti.
59. Riconosciamo che esistono diversi approcci, visioni, modelli e strumenti disponibili per
ogni paese, in conformità alle circostanze e priorità nazionali, per conseguire uno sviluppo
sostenibile; ribadiamo che il pianeta Terra e i suoi ecosistemi sono la nostra casa e che
l’espressione “Madre Terra” è comune a molti paesi e regioni.

_______________
15

Contenuto nel rapporto del Gruppo di Lavoro Aperto dell’Assemblea Generale sugli Obiettivi di Sviluppo
Sostenibile (A/68/970 e Corr.1; vedi anche A/68/970/Add.1–3).

13/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

Obiettivi per lo Sviluppo Sostenibile
Obiettivo 1. Porre fine ad ogni forma di povertà nel mondo
Obiettivo 2. Porre fine alla fame, raggiungere la sicurezza alimentare, migliorare
la nutrizione e promuovere un’agricoltura sostenibile
Obiettivo 3. Assicurare la salute e il benessere per tutti e per tutte le età
Obiettivo 4. Fornire un’educazione di qualità, equa ed inclusiva, e opportunità
di apprendimento per tutti
Obiettivo 5. Raggiungere l’uguaglianza di genere ed emancipare tutte le donne e
le ragazze
Obiettivo 6. Garantire a tutti la disponibilità e la gestione sostenibile dell’acqua
e delle strutture igienico-sanitarie
Obiettivo 7. Assicurare a tutti l’accesso a sistemi di energia economici,
affidabili, sostenibili e moderni
Obiettivo 8. Incentivare una crescita economica duratura, inclusiva e sostenibile,
un’occupazione piena e produttiva ed un lavoro dignitoso per tutti
Obiettivo 9. Costruire un'infrastruttura resiliente e promuovere l'innovazione ed
una industrializzazione equa, responsabile e sostenibile
Obiettivo 10. Ridurre l'ineguaglianza all'interno di e fra le nazioni
Obiettivo 11. Rendere le città e gli insediamenti umani inclusivi, sicuri, dur aturi e
sostenibili
Obiettivo 12. Garantire modelli sostenibili di produzione e di consumo
Obiettivo 13. Promuovere azioni, a tutti i livelli, per combattere il cambiamento
climatico *
Obiettivo 14. Conservare e utilizzare in modo durevole gli oceani, i mari e le
risorse marine per uno sviluppo sostenibile
Obiettivo 15. Proteggere, ripristinare e favorire un uso sostenibile dell’ecosistema
terrestre
Obiettivo 16. Promuovere società pacifiche e inclusive per uno sviluppo
sostenibile
Obiettivo 17. Rafforzare i mezzi di attuazione e rinnovare il partenariato
mondiale per lo sviluppo sostenibile
*

Riconoscendo che la Convenzione delle Nazioni Unite sui Cambiamenti Climatici è il principale
forum internazionale e intergovernativo per la negoziazione della risposta globale al cambiamento
climatico

14/35

Trasformare il nostro mondo: l’Agenda 2030 per lo Sviluppo Sostenibile

Obiettivo 1.

A/RES/70/1

Porre fine ad ogni forma di povertà nel mondo

1.1 Entro il 2030, sradicare la povertà estrema per tutte le persone in tutto il mondo,
attualmente misurata sulla base di coloro che vivono con meno di $ 1,25 al giorno
1.2 Entro il 2030, ridurre almeno della metà la quota di uomini, donne e bambini di tutte
le età che vivono in povertà in tutte le sue forme, secondo le definizioni nazionali
1.3 Implementare a livello nazionale adeguati sistemi di protezione sociale e misure di
sicurezza per tutti, compresi i livelli più bassi, ed entro il 2030 raggiungere una notevole
copertura delle persone povere e vulnerabile
1.4 Entro il 2030, assicurare che tutti gli uomini e le donne, in particolare i più poveri e
vulnerabili, abbiano uguali diritti alle risorse economiche, insieme all'accesso ai servizi di
base, proprietà privata, controllo su terreni e altre forme di proprietà, eredità, risorse
naturali, nuove tecnologie appropriate e servizi finanziari, tra cui la microfinanza
1.5 Entro il 2030, rinforzare la resilienza dei poveri e di coloro che si trovano in
situazioni di vulnerabilità e ridurre la loro esposizione e vulnerabilità ad eventi climatici
estremi, catastrofi e shock economici, sociali e ambientali
1.a Garantire una adeguata mobilitazione di risorse da diverse fonti, anche attraverso la
cooperazione allo sviluppo, al fine di fornire mezzi adeguati e affidabili per i paesi in via di
sviluppo, in particolare i paesi meno sviluppati, attuando programmi e politiche per porre
fine alla povertà in tutte le sue forme
1.b Creare solidi sistemi di politiche a livello nazionale, regionale e internazionale, basati
su strategie di sviluppo a favore dei poveri e sensibili alle differenze di genere, per
sostenere investimenti accelerati nelle azioni di lotta alla povertà
Obiettivo 2.

Porre fine alla fame, raggiungere la sicurezza alimentare, migliorare la
nutrizione e promuovere un’agricoltura sostenibile

2.1 Entro il 2030, porre fine alla fame e garantire a tutte le persone, in particolare ai
poveri e le persone più vulnerabili, tra cui neonati, un accesso sicuro a cibo nutriente e
sufficiente per tutto l'anno
2.2 Entro il 2030, porre fine a tutte le forme di malnutrizione; raggiungere, entro il 2025, i
traguardi concordati a livello internazionale contro l’arresto della crescita e il deperimento
nei bambini sotto i 5 anni di età; soddisfare le esigenze nutrizionali di ragazze adolescenti,
donne in gravidanza e allattamento e le persone anziane
2.3 Entro il 2030, raddoppiare la produttività agricola e il reddito dei produttori di cibo su
piccola scala, in particolare le donne, i popoli indigeni, le famiglie di agricoltori, i pastori e
i pescatori, anche attraverso un accesso sicuro ed equo a terreni, altre risorse e input
produttivi, conoscenze, servizi finanziari, mercati e opportunità per valore aggiunto e
occupazioni non agricole
2.4 Entro il 2030, garantire sistemi di produzione alimentare sostenibili e implementare
pratiche agricole resilienti che aumentino la produttività e la produzione, che aiutino a
proteggere gli ecosistemi, che rafforzino la capacità di adattamento ai cambiamenti
climatici, a condizioni meteorologiche estreme, siccità, inondazioni e altri disastri e che
migliorino progressivamente la qualità del suolo
2.5 Entro il 2020, mantenere la diversità genetica delle sementi, delle piante coltivate,
degli animali da allevamento e domestici e delle specie selvatiche affini, anche attraverso
banche di semi e piante diversificate e opportunamente gestite a livello nazionale, regionale
e internazionale; promuovere l'accesso e la giusta ed equa ripartizione dei benefici derivanti
15/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

dall'utilizzo delle risorse genetiche e della conoscenza tradizionale associata, come
concordato a livello internazionale
2.a Aumentare gli investimenti, anche attraverso il miglioramento della cooperazione
internazionale, in infrastrutture rurali, ricerca agricola e formazione, sviluppo tecnologico e
le banche di geni vegetali e animali, al fine di migliorare la capacità produttiva agricola nei
paesi in via di sviluppo, in particolare i paesi meno sviluppati
2.b Correggere e prevenire restrizioni commerciali e distorsioni nei mercati agricoli
mondiali, anche attraverso l'eliminazione parallela di tutte le forme di sovvenzioni alle
esportazioni agricole e di tutte le misure di esportazione con effetto equivalente,
conformemente al mandato del Doha Development Round
2.c Adottare misure per garantire il corretto funzionamento dei mercati delle materie
prime alimentari e loro derivati e facilitare l'accesso rapido alle informazioni di mercato,
incluse le riserve di cibo, al fine di contribuire a limitare l’instabilità estrema dei prezzi dei
beni alimentari
Obiettivo 3.

Assicurare la salute e il benessere per tutti e per tutte le età

3.1 Entro il 2030, ridurre il tasso di mortalità materna globale a meno di 70 per ogni
100.000 bambini nati vivi
3.2 Entro il 2030, porre fine alle morti prevenibili di neonati e bambini sotto i 5 anni di
età. Tutti i paesi dovranno cercare di ridurre la mortalità neonatale ad almeno 12 per ogni
1.000 bambini nati vivi e la mortalità dei bambini sotto i 5 anni di età ad almeno 25 per
1.000 bambini nati vivi
3.3 Entro il 2030, porre fine alle epidemie di AIDS, tubercolosi, malaria e malattie
tropicali trascurate; combattere l'epatite, le malattie di origine idrica e le altre malattie
trasmissibili
3.4 Entro il 2030, ridurre di un terzo la mortalità prematura da malattie non trasmissibili
attraverso la prevenzione e il trattamento e promuovere benessere e salute mentale
3.5 Rafforzare la prevenzione e il trattamento di abuso di sostanze, tra cui l’abuso di
stupefacenti e il consumo nocivo di alcol
3.6 Entro il 2020, dimezzare il numero globale di morti e feriti a seguito di incidenti
stradali
3.7 Entro il 2030, garantire l'accesso universale ai servizi di assistenza sanitaria sessuale e
riproduttiva, inclusa la pianificazione familiare, l'informazione, l'educazione e
l'integrazione della salute riproduttiva nelle strategie e nei programmi nazionali
3.8 Conseguire una copertura sanitaria universale, compresa la protezione da rischi
finanziari, l'accesso ai servizi essenziali di assistenza sanitaria di qualità e l’accesso sicuro,
efficace, di qualità e a prezzi accessibili a medicinali di base e vaccini per tutti
3.9 Entro il 2030, ridurre sostanzialmente il numero di decessi e malattie da sostanze
chimiche pericolose e da contaminazione e inquinamento dell’aria, delle acque e del suolo
3.a Rafforzare l'attuazione del Quadro Normativo della Convenzione dell’Organizzazione
Mondiale della Sanità sul Controllo del Tabacco in modo appropriato in tutti i paesi
3.b Sostenere la ricerca e lo sviluppo di vaccini e farmaci per le malattie trasmissibili e
non trasmissibili che colpiscono soprattutto i paesi in via di sviluppo; fornire l'accesso a
farmaci e vaccini essenziali ed economici, in conformità alla Dichiarazione di Doha
sull'Accordo TRIPS e la Sanità Pubblica, che afferma il diritto dei paesi in via di sviluppo
16/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

ad utilizzare appieno le disposizioni dell'Accordo sugli Aspetti Commerciali dei Diritti di
Proprietà Intellettuali contenenti le cosiddette “flessibilità” per proteggere la sanità pubblica
e, in particolare, fornire l'accesso a farmaci per tutti
3.c Aumentare considerevolmente i fondi destinati alla sanità e alla selezione,
formazione, sviluppo e mantenimento del personale sanitario nei paesi in via di sviluppo,
specialmente nei meno sviluppati e nei piccoli Stati insulari in via di sviluppo.
3.d Rafforzare la capacità di tutti i paesi, sopratutto dei paesi in via di sviluppo, di
segnalare in anticipo, ridurre e gestire i rischi legati alla salute, sia a livello nazionale che
globale
Obiettivo 4.

Fornire un’educazione di qualità, equa ed inclusiva, e opportunità di
apprendimento per tutti

4.1 Garantire entro il 2030 ad ogni ragazza e ragazzo libertà, equità e qualità nel
completamento dell'educazione primaria e secondaria che porti a risultati di apprendimento
adeguati e concreti
4.2 Garantire entro il 2030 che ogni ragazza e ragazzo abbiano uno sviluppo infantile di
qualità, ed un accesso a cure ed istruzione pre-scolastiche così da essere pronti alla scuola
primaria
4.3 Garantire entro il 2030 ad ogni donna e uomo un accesso equo ad un’istruzione
tecnica, professionale e terziaria -anche universitaria- che sia economicamente vantaggiosa
e di qualità
4.4 Aumentare considerevolmente entro il 2030 il numero di giovani e adulti con
competenze specifiche -anche tecniche e professionali- per l’occupazione, posti di lavoro
dignitosi e per l’imprenditoria
4.5 Eliminare entro il 2030 le disparità di genere nell'istruzione e garantire un accesso
equo a tutti i livelli di istruzione e formazione professionale delle categorie protette, tra cui
le persone con disabilità, le popolazioni indigene ed i bambini in situazioni di vulnerabilità
4.6 Garantire entro il 2030 che tutti i giovani e gran parte degli adulti, sia uomini che
donne, abbiano un livello di alfabetizzazione ed una capacità di calcolo
4.7 Garantire entro il 2030 che tutti i discenti acquisiscano la conoscenza e le competenze
necessarie a promuovere lo sviluppo sostenibile, anche tramite un educazione volta ad uno
sviluppo e uno stile di vita sostenibile, ai diritti umani, alla parità di genere, alla
promozione di una cultura pacifica e non violenta, alla cittadinanza globale e alla
valorizzazione delle diversità culturali e del contributo della cultura allo sviluppo
sostenibile
4.a Costruire e potenziare le strutture dell'istruzione che siano sensibili ai bisogni
dell'infanzia, alle disabilità e alla parità di genere e predisporre ambienti dedicati
all'apprendimento che siano sicuri, non violenti e inclusivi per tutti
4.b Espandere considerevolmente entro il 2020 a livello globale il numero di borse di
studio disponibili per i paesi in via di sviluppo, specialmente nei paesi meno sviluppati, nei
piccoli stati insulari e negli stati africani, per garantire l'accesso all'istruzione superiore compresa la formazione professionale, le tecnologie dell'informazione e della
comunicazione e i programmi tecnici, ingegneristici e scientifici - sia nei paesi sviluppati
che in quelli in via di sviluppo
4.c Aumentare considerevolmente entro il 2030 la presenza di insegnanti qualificati,
anche grazie alla cooperazione internazionale, per la loro attività di formazione negli stati
17/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

in via di sviluppo, specialmente nei paesi meno sviluppati e i piccoli stati insulari in via di
sviluppo
Obiettivo 5.
5.1

Raggiungere l’uguaglianza di genere ed emancipare tutte le donne e le
ragazze

Porre fine, ovunque, a ogni forma di discriminazione nei confronti di donne e ragazze

5.2 Eliminare ogni forma di violenza nei confronti di donne e bambine, sia nella sfera
privata che in quella pubblica, compreso il traffico di donne e lo sfruttamento sessuale e di
ogni altro tipo
5.3 Eliminare ogni pratica abusiva come il matrimonio combinato, il fenomeno delle
spose bambine e le mutilazioni genitali femminili
5.4 Riconoscere e valorizzare la cura e il lavoro domestico non retribuito, fornendo un
servizio pubblico, infrastrutture e politiche di protezione sociale e la promozione di
responsabilità condivise all'interno delle famiglie, conformemente agli standard nazionali
5.5 Garantire piena ed effettiva partecipazione femminile e pari opportunità di leadership
ad ogni livello decisionale in ambito politico, economico e della vita pubblica
5.6 Garantire accesso universale alla salute sessuale e riproduttiva e ai diritti in ambito
riproduttivo, come concordato nel Programma d'Azione della Conferenza internazionale su
popolazione e sviluppo e dalla Piattaforma d'Azione di Pechino e dai documenti prodotti
nelle successive conferenze
5.a Avviare riforme per dare alle donne uguali diritti di accesso alle risorse economiche
così come alla titolarità e al controllo della terra e altre forme di proprietà, ai servizi
finanziari, eredità e risorse naturali, in conformità con le leggi nazionali
5.b Rafforzare l'utilizzo di tecnologie abilitanti, in particolare le tecnologie
dell'informazione e della comunicazione, per promuovere l'emancipazione della donna
5.c Adottare e intensificare una politica sana ed una legislazione applicabile per la
promozione della parità di genere e l'emancipazione di tutte le donne e bambine, a tutti i
livelli
Obiettivo 6.

Garantire a tutti la disponibilità e la gestione sostenibile dell’acqua e
delle strutture igienico-sanitarie

6.1 Ottenere entro il 2030 l’accesso universale ed equo all'acqua potabile che sia sicura ed
economica per tutti
6.2 Ottenere entro il 2030 l'accesso ad impianti sanitari e igienici adeguati ed equi per
tutti e porre fine alla defecazione all'aperto, prestando particolare attenzione ai bisogni di
donne e bambine e a chi si trova in situazioni di vulnerabilità
6.3 Migliorare entro il 2030 la qualità dell'acqua eliminando le discariche, riducendo
l'inquinamento e il rilascio di prodotti chimici e scorie pericolose, dimezzando la quantità di
acque reflue non trattate e aumentando considerevolmente il riciclaggio e il reimpiego
sicuro a livello globale
6.4 Aumentare considerevolmente entro il 2030 l'efficienza nell'utilizzo dell'acqua in ogni
settore e garantire approvvigionamenti e forniture sostenibili di acqua potabile, per
affrontare la carenza idrica e ridurre in modo sostanzioso il numero di persone che ne
subisce le conseguenze
6.5 Implementare entro il 2030 una gestione delle risorse idriche integrata a tutti i livelli,
anche tramite la cooperazione transfrontaliera, in modo appropriato
18/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

6.6 Proteggere e risanare entro il 2030 gli ecosistemi legati all'acqua, comprese le
montagne, le foreste, le paludi, i fiumi, le falde acquifere e i laghi
6.a Espandere entro il 2030 la cooperazione internazionale e il supporto per creare attività
e programmi legati all'acqua e agli impianti igienici nei paesi in via di sviluppo, compresa
la raccolta d'acqua, la desalinizzazione, l'efficienza idrica, il trattamento delle acque reflue e
le tecnologie di riciclaggio e reimpiego
6.b Supportare e rafforzare la partecipazione delle comunità locali nel miglioramento
della gestione dell'acqua e degli impianti igienici
Obiettivo 7.

Assicurare a tutti l’accesso a sistemi di energia economici, affidabili,
sostenibili e moderni

7.1 Garantire entro il 2030 accesso a servizi energetici che siano convenienti, affidabili e
moderni
7.2 Aumentare considerevolmente entro il 2030 la quota di energie rinnovabili nel
consumo totale di energia
7.3

Raddoppiare entro il 2030 il tasso globale di miglioramento dell’efficienza energetica

7.a Accrescere entro il 2030 la cooperazione internazionale per facilitare l’accesso alla
ricerca e alle tecnologie legate all’energia pulita - comprese le risorse rinnovabili,
l’efficienza energetica e le tecnologie di combustibili fossili più avanzate e pulite - e
promuovere gli investimenti nelle infrastrutture energetiche e nelle tecnologie dell’energia
pulita
7.b Implementare entro il 2030 le infrastrutture e migliorare le tecnologie per fornire
servizi energetici moderni e sostenibili, specialmente nei paesi meno sviluppati, nei piccoli
stati insulari e negli stati in via di sviluppo senza sbocco sul mare, conformemente ai loro
rispettivi programmi di sostegno
Obiettivo 8.

Incentivare una crescita economica duratura, inclusiva e sostenibile,
un’occupazione piena e produttiva ed un lavoro dignitoso per tutti

8.1 Sostenere la crescita economica pro capite in conformità alle condizioni nazionali, e
in particolare una crescita annua almeno del 7% del prodotto interno lordo nei paesi in via
di sviluppo
8.2 Raggiungere standard più alti di produttività economica attraverso la diversificazione,
il progresso tecnologico e l’innovazione, anche con particolare attenzione all’alto valore
aggiunto e ai settori ad elevata intensità di lavoro
8.3 Promuovere politiche orientate allo sviluppo, che supportino le attività produttive, la
creazione di posti di lavoro dignitosi, l’imprenditoria, la creatività e l’innovazione, e che
incoraggino la formalizzazione e la crescita delle piccole-medie imprese, anche attraverso
l’accesso a servizi finanziari
8.4 Migliorare progressivamente, entro il 2030, l’efficienza globale nel consumo e nella
produzione di risorse e tentare di scollegare la crescita economica dalla degradazione
ambientale, conformemente al Quadro decennale di programmi relativi alla produzione e al
consumo sostenibile, con i paesi più sviluppati in prima linea
8.5 Garantire entro il 2030 un’occupazione piena e produttiva e un lavoro dignitoso per
donne e uomini, compresi i giovani e le persone con disabilità, e un’equa remunerazione
per lavori di equo valore

19/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

8.6 Ridurre entro il 2030 la quota di giovani disoccupati e al di fuori di ogni ciclo di
studio o formazione
8.7 Prendere provvedimenti immediati ed effettivi per sradicare il lavoro forzato, porre
fine alla schiavitù moderna e alla tratta di esseri umani e garantire la proibizione ed
eliminazione delle peggiori forme di lavoro minorile, compreso il reclutamento e l’impiego
dei bambini soldato, nonché porre fine entro il 2025 al lavoro minorile in ogni sua forma
8.8 Proteggere il diritto al lavoro e promuovere un ambiente lavorativo sano e sicuro per
tutti i lavoratori, inclusi gli immigrati, in particolare le donne, e i precari
8.9 Concepire e implementare entro il 2030 politiche per favorire un turismo sostenibile
che crei lavoro e promuova la cultura e i prodotti locali
8.10 Rafforzare la capacità degli istituti finanziari interni per incoraggiare e aumentare
l’utilizzo di servizi bancari, assicurativi e finanziari per tutti
8.a Aumentare il supporto dell’aiuto per il commercio per i paesi in via di sviluppo, in
particolare i meno sviluppati, anche tramite il Quadro Integrato Rafforzato per l’assistenza
tecnica legata agli scambi dei paesi meno sviluppati
8.b Sviluppare e rendere operativa entro il 2020 una strategia globale per l’occupazione
giovanile e implementare il Patto Globale per l’Occupazione dell’Organizzazione
Internazionale del Lavoro
Obiettivo 9.

Costruire infrastrutture resilienti e promuovere l'innovazione ed una
industrializzazione equa, responsabile e sostenibile

9.1 Sviluppare infrastrutture di qualità, affidabili, sostenibili e resilienti – comprese quelle
regionali e transfrontaliere – per supportare lo sviluppo economico e il benessere degli
individui, con particolare attenzione ad un accesso equo e conveniente per tutti
9.2 Promuovere un'industrializzazione inclusiva e sostenibile e aumentare
significativamente, entro il 2030, le quote di occupazione nell'industria e il prodotto interno
lordo, in linea con il contesto nazionale, e raddoppiare questa quota nei paesi meno
sviluppati
9.3 Incrementare l'accesso delle piccole imprese industriali e non, in particolare nei paesi
in via di sviluppo, ai servizi finanziari, compresi i prestiti a prezzi convenienti, e la loro
integrazione nell'indotto e nei mercati
9.4 Migliorare entro il 2030 le infrastrutture e riconfigurare in modo sostenibile le
industrie, aumentando l'efficienza nell'utilizzo delle risorse e adottando tecnologie e
processi industriali più puliti e sani per l'ambiente, facendo sì che tutti gli stati si mettano in
azione nel rispetto delle loro rispettive capacità
9.5 Aumentare la ricerca scientifica, migliorare le capacità tecnologiche del settore
industriale in tutti gli stati – in particolare in quelli in via di sviluppo – nonché incoraggiare
le innovazioni e incrementare considerevolmente, entro il 2030, il numero di impiegati per
ogni milione di persone, nel settore della ricerca e dello sviluppo e la spesa per la ricerca –
sia pubblica che privata – e per lo sviluppo
9.a Facilitare lo formazione di infrastrutture sostenibili e resilienti negli stati in via di
sviluppo tramite un supporto finanziario, tecnico e tecnologico rinforzato per i paesi
africani, i paesi meno sviluppati, quelli senza sbocchi sul mare e i piccoli Stati insulari in
via di sviluppo

20/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

9.b Supportare lo sviluppo tecnologico interno, la ricerca e l'innovazione nei paesi in via
di sviluppo, anche garantendo una politica ambientale favorevole, inter alia, per una
diversificazione industriale e un valore aggiunto ai prodotti
9.c Aumentare in modo significativo l’accesso alle tecnologie di informazione e
comunicazione e impegnarsi per fornire ai paesi meno sviluppati un accesso a Internet
universale ed economico entro il 2020
Obiettivo 10.

Ridurre l'ineguaglianza all'interno di e fra le nazioni

10.1 Entro il 2030, raggiungere progressivamente e sostenere la crescita del reddito del
40% della popolazione nello strato sociale piùbasso ad un tasso superiore rispetto alla
media nazionale
10.2 Entro il 2030, potenziare e promuovere l’inclusione sociale, economica e politica di
tutti, a prescindere da età, sesso, disabilità, razza, etnia, origine, religione, stato economico
o altro
10.3 Assicurare pari opportunità e ridurre le disuguaglianze nei risultati, anche eliminando
leggi, politiche e pratiche discriminatorie e promuovendo legislazioni, politiche e azioni
appropriate a tale proposito
10.4 Adottare politiche, in particolare fiscali, salariali e di protezione sociale, per
raggiungere progressivamente una maggior uguaglianza
10.5 Migliorare la regolamentazione e il monitoraggio di istituzioni e mercati finanziari
globali e rafforzare l’attuazione di tali norme
10.6 Assicurare una migliore rappresentanza che dia voce ai paesi in via di sviluppo nelle
istituzioni responsabili delle decisioni in materia di economia e finanza globale e
internazionale, per creare istituzioni più efficaci, credibili, responsabili e legittimate
10.7 Rendere più disciplinate, sicure, regolari e responsabili la migrazione e la mobilità
delle persone, anche con l’attuazione di politiche migratorie pianificate e ben gestite
10.a Attuare il principio del trattamento speciale e differente riservato ai paesi in via di
sviluppo, in particolare ai meno sviluppati, in conformità agli accordi dell’Organizzazione
Mondiale del Commercio
10.b Incoraggiare l’aiuto pubblico allo sviluppo e i flussi finanziari, compresi gli
investimenti diretti esteri, per gli stati più bisognosi, in particolar modo i paesi meno
sviluppati, i paesi africani, i piccoli stati insulari in via di sviluppo e i paesi in via di
sviluppo senza sbocco al mare, in conformità ai loro piani e programmi nazionali
10.c Entro il 2030, ridurre a meno del 3% i costi di transazione delle rimesse dei migranti
ed eliminare i corridoi di rimesse con costi oltre il 5%
Obiettivo 11. Rendere le città e gli insediamenti umani inclusivi, sicuri, duraturi e
sostenibili
11.1 Entro il 2030, garantire a tutti l’accesso ad alloggi adeguati, sicuri e convenienti e ai
servizi di base e riqualificare i quartieri poveri
11.2 Entro il 2030, garantire a tutti l’accesso a un sistema di trasporti sicuro, conveniente,
accessibile e sostenibile, migliorando la sicurezza delle strade, in particolar modo
potenziando i trasporti pubblici, con particolare attenzione ai bisogni di coloro che sono più
vulnerabili, donne, bambini, persone con invalidità e anziani

21/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

11.3 Entro il 2030, potenziare un’urbanizzazione inclusiva e sostenibile e la capacità di
pianificare e gestire in tutti i paesi un insediamento umano che sia partecipativo, integrato e
sostenibile
11.4 Potenziare gli sforzi per proteggere e salvaguardare il patrimonio culturale e naturale
del mondo
11.5 Entro il 2030, ridurre in modo significativo il numero di decessi e il numero di
persone colpite e diminuire in modo sostanziale le perdite economiche dirette rispetto al
prodotto interno lordo globale causate da calamità, comprese quelle legate all’acqua, con
particolare riguardo alla protezione dei poveri e delle persone più vulnerabili
11.6 Entro il 2030, ridurre l’impatto ambientale negativo pro-capite delle città, prestando
particolare attenzione alla qualità dell’aria e alla gestione dei rifiuti urbani e di altri rifiuti
11.7 Entro il 2030, fornire accesso universale a spazi verdi e pubblici sicuri, inclusivi e
accessibili, in particolare per donne, bambini, anziani e disabili
11.a Supportare i positivi legami economici, sociali e ambientali tra aree urbane,
periurbane e rurali rafforzando la pianificazione dello sviluppo nazionale e regionale
11.b Entro il 2020, aumentare considerevolmente il numero di città e insediamenti umani
che adottano e attuano politiche integrate e piani tesi all’inclusione, all’efficienza delle
risorse, alla mitigazione e all’adattamento ai cambiamenti climatici, alla resistenza ai
disastri, e che promuovono e attuano una gestione olistica del rischio di disastri su tutti i
livelli, in linea con il Quadro di Sendai per la Riduzione del Rischio di Disastri 2015-2030
11.c Supportare i paesi meno sviluppati, anche con assistenza tecnica e finanziaria, nel
costruire edifici sostenibili e resilienti utilizzando materiali locali
Obiettivo 12.

Garantire modelli sostenibili di produzione e di consumo

12.1 Attuare il Quadro Decennale di Programmi per il Consumo e la Produzione
Sostenibili, rendendo partecipi tutti i paesi, con i paesi sviluppati alla guida, ma tenendo
presenti anche lo sviluppo e le capacità dei paesi in via di sviluppo
12.2 Entro il 2030, raggiungere la gestione sostenibile e l’utilizzo efficiente delle risorse
naturali
12.3 Entro il 2030, dimezzare lo spreco alimentare globale pro-capite a livello di vendita al
dettaglio e dei consumatori e ridurre le perdite di cibo durante le catene di produzione e di
fornitura, comprese le perdite del post-raccolto
12.4 Entro il 2020, raggiungere la gestione eco-compatibile di sostanze chimiche e di tutti i
rifiuti durante il loro intero ciclo di vita, in conformità ai quadri internazionali concordati, e
ridurre sensibilmente il loro rilascio in aria, acqua e suolo per minimizzare il loro impatto
negativo sulla salute umana e sull’ambiente
12.5 Entro il 2030, ridurre in modo sostanziale la produzione di rifiuti attraverso la
prevenzione, la riduzione, il riciclo e il riutilizzo
12.6 Incoraggiare le imprese, in particolare le grandi aziende multinazionali, ad adottare
pratiche sostenibili e ad integrare le informazioni sulla sostenibilità nei loro resoconti
annuali
12.7 Promuovere pratiche sostenibili in materia di appalti pubblici, in conformità alle
politiche e priorità nazionali

22/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

12.8 Entro il 2030, accertarsi che tutte le persone, in ogni parte del mondo, abbiano le
informazioni rilevanti e la giusta consapevolezza dello sviluppo sostenibile e di uno stile di
vita in armonia con la natura
12.a Supportare i paesi in via di sviluppo nel potenziamento delle loro capacità scientifiche
e tecnologiche, per raggiungere modelli di consumo e produzione più sostenibili
12.b Sviluppare e implementare strumenti per monitorare gli impatti dello sviluppo
sostenibile per il turismo sostenibile, che crea posti di lavoro e promuove la cultura e i
prodotti locali
12.c Razionalizzare i sussidi inefficienti per i combustibili fossili che incoraggiano lo
spreco eliminando le distorsioni del mercato in conformità alle circostanze nazionali, anche
ristrutturando i sistemi di tassazione ed eliminando progressivamente quei sussidi dannosi,
ove esistenti, in modo da riflettere il loro impatto ambientale, tenendo bene in
considerazione i bisogni specifici e le condizioni dei paesi in via di sviluppo e riducendo al
minimo i possibili effetti negativi sul loro sviluppo, in modo da proteggere i poveri e le
comunità più colpite
Obiettivo 13.

Promuovere azioni, a tutti i livelli, per combattere il cambiamento
climatico*

13.1 Rafforzare in tutti i paesi la capacità di ripresa e di adattamento ai rischi legati al
clima e ai disastri naturali
13.2 Integrare le misure di cambiamento climatico nelle politiche, strategie e
pianificazione nazionali
13.3 Migliorare l’istruzione, la sensibilizzazione e la capacità umana e istituzionale per
quanto riguarda la mitigazione del cambiamento climatico, l’adattamento, la riduzione
dell’impatto e l’allerta tempestiva
13.a Rendere effettivo l’impegno assunto dai partiti dei paesi sviluppati verso la
Convenzione Quadro delle Nazioni Unite sul Cambiamento Climatico, che prevede la
mobilizzazione – entro il 2020 – di 100 miliardi di dollari all’anno, provenienti da tutti i
paesi aderenti all’impegno preso, da indirizzare ai bisogni dei paesi in via di sviluppo, in un
contesto di azioni di mitigazione significative e di trasparenza nell’implementazione, e
rendere pienamente operativo il prima possibile il Fondo Verde per il Clima attraverso la
sua capitalizzazione
13.b Promuovere meccanismi per aumentare la capacità effettiva di pianificazione e
gestione di interventi inerenti al cambiamento climatico nei paesi meno sviluppati, nei
piccoli stati insulari in via di sviluppo, con particolare attenzione a donne e giovani e alle
comunità locali e marginali
Obiettivo 14.

Conservare e utilizzare in modo sostenibile gli oceani, i mari e le
risorse marine per uno sviluppo sostenibile

14.1 Entro il 2025, prevenire e ridurre in modo significativo ogni forma di inquinamento
marino, in particolar modo quello derivante da attività esercitate sulla terraferma, compreso
l’inquinamento dei detriti marini e delle sostanze nutritive

_______________
*

Riconoscendo che la Convenzione delle Nazioni Unite sui Cambiamenti Climatici è il principale forum
internazionale e intergovernativo per la negoziazione della risposta globale al cambiamento climatico

23/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

14.2 Entro il 2020, gestire in modo sostenibile e proteggere l’ecosistema marino e costiero
per evitare impatti particolarmente negativi, anche rafforzando la loro resilienza, e agire per
il loro ripristino in modo da ottenere oceani salubri e produttivi
14.3 Ridurre al minimo e affrontare gli effetti dell’acidificazione degli oceani, anche
attraverso una maggiore collaborazione scientifica su tutti i livelli
14.4 Entro il 2020, regolare in modo efficace la pesca e porre termine alla pesca eccessiva,
illegale, non dichiarata e non regolamentata e ai metodi di pesca distruttivi. Implementare
piani di gestione su base scientifica, così da ripristinare nel minor tempo possibile le riserve
ittiche, riportandole almeno a livelli che producano il massimo rendimento sostenibile,
come determinato dalle loro caratteristiche biologiche
14.5 Entro il 2020, preservare almeno il 10% delle aree costiere e marine, in conformità al
diritto nazionale e internazionale e basandosi sulle informazioni scientifiche disponibili più
accurate
14.6 Entro il 2020, vietare quelle forme di sussidi alla pesca che contribuiscono a un
eccesso di capacità e alla pesca eccessiva, eliminare i sussidi che contribuiscono alla pesca
illegale, non dichiarata e non regolamentata e astenersi dal reintrodurre tali sussidi,
riconoscendo che il trattamento speciale e differenziato per i paesi in via di sviluppo e per
quelli meno sviluppati che sia appropriato ed efficace, dovrebbe essere parte integrante dei
negoziati per i sussidi alla pesca dell’Organizzazione Mondiale del Commercio 16
14.7 Entro il 2030, aumentare i benefici economici dei piccoli stati insulari in via di
sviluppo e dei paesi meno sviluppati, facendo ricorso a un utilizzo più sostenibile delle
risorse marine, compresa la gestione sostenibile della pesca, dell’acquacoltura e del turismo
14.a Aumentare la conoscenza scientifica, sviluppare la capacità di ricerca e di
trasmissione della tecnologia marina, tenendo in considerazione i criteri e le linee guida
della Commissione Oceanografica Intergovernativa sul Trasferimento di Tecnologia
Marina, con lo scopo di migliorare la salute dell’oceano e di aumentare il contributo della
biodiversità marina allo sviluppo dei paesi emergenti, in particolar modo dei piccoli stati
insulari in via di sviluppo e dei paesi meno sviluppati
14.b Fornire l’accesso ai piccoli pescatori artigianali alle risorse e ai mercati marini
14.c Potenziare la conservazione e l’utilizzo sostenibile degli oceani e delle loro risorse
applicando il diritto internazionale, come riportato nella Convenzione delle Nazioni Unite
sul Diritto del Mare, che fornisce il quadro legale per la conservazione e per l’utilizzo
sostenibile degli oceani e delle loro risorse, come riferito nel paragrafo 158 de “Il futuro
che vogliamo”
Obiettivo 15. Proteggere, ripristinare e favorire un uso sostenibile dell’ecosistema
terrestre, gestire sostenibilmente le foreste, contrastare la
desertificazione, arrestare e far retrocedere il degrado del terreno e
fermare la perdita di diversità biologica
15.1 Entro il 2020, garantire la conservazione, il ripristino e l’utilizzo sostenibile degli
ecosistemi di acqua dolce terrestri e dell’entroterra nonché dei loro servizi, in modo
particolare delle foreste, delle paludi, delle montagne e delle zone aride, in linea con gli
obblighi derivanti dagli accordi internazionali

_______________
16

Tenendo in considerazione i negoziati in corso dell’Organizzazione Mondiale del Commercio, l’Agenda di
Doha per lo Sviluppo e il mandato ministeriale di Hong Kong.

24/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

15.2 Entro il 2020, promuovere una gestione sostenibile di tutti i tipi di foreste, arrestare la
deforestazione, ripristinare le foreste degradate e aumentare ovunque, in modo
significativo, la riforestazione e il rimboschimento
15.3 Entro il 2030, combattere la desertificazione, ripristinare le terre degradate, comprese
quelle colpite da desertificazione, siccità e inondazioni, e battersi per ottenere un mondo
privo di degrado del suolo
15.4 Entro il 2030, garantire la conservazione degli ecosistemi montuosi, incluse le loro
biodiversità, al fine di migliorarne la capacità di produrre benefici essenziali per uno
sviluppo sostenibile
15.5 Intraprendere azioni efficaci ed immediate per ridurre il degrado degli ambienti
naturali, arrestare la distruzione della biodiversità e, entro il 2020, proteggere le specie a
rischio di estinzione
15.6 Promuovere una distribuzione equa e giusta dei benefici derivanti dall’utilizzo delle
risorse genetiche e promuovere un equo accesso a tali risorse, come concordato a livello
internazionale
15.7 Agire per porre fine al bracconaggio e al traffico delle specie protette di flora e fauna
e combattere il commercio illegale di specie selvatiche
15.8 Entro il 2020, introdurre misure per prevenire l’introduzione di specie diverse ed
invasive nonché ridurre in maniera sostanziale il loro impatto sugli ecosistemi terrestri e
acquatici e controllare o debellare le specie prioritarie
15.9 Entro il 2020, integrare i principi di ecosistema e biodiversità nei progetti nazionali e
locali, nei processi di sviluppo e nelle strategie e nei resoconti per la riduzione della povertà
15.a Mobilitare e incrementare in maniera significativa le risorse economiche da ogni fonte
per preservare e usare in maniera sostenibile la biodiversità e gli ecosistemi
15.b Mobilitare risorse significative da ogni fonte e a tutti i livelli per finanziare la gestione
sostenibile delle foreste e fornire incentivi adeguati ai paesi in via di sviluppo perché
possano migliorare tale gestione e per la conservazione e la riforestazione
15.c Rafforzare il sostegno globale per combattere il bracconaggio e il traffico illegale
delle specie protette, anche incrementando la capacità delle comunità locali ad utilizzare
mezzi di sussistenza sostenibili
Obiettivo 16. Promuovere società pacifiche e inclusive per uno sviluppo sostenibile,
garantire a tutti l’accesso alla giustizia, e creare istituzioni efficaci,
responsabili ed inclusive a tutti i livelli
16.1 Ridurre ovunque e in maniera significativa tutte le forme di violenza e il tasso di
mortalità ad esse correlato
16.2 Porre fine all’abuso, allo sfruttamento, al traffico di bambini e a tutte le forme di
violenza e tortura nei loro confronti
16.3 Promuovere lo stato di diritto a livello nazionale e internazionale e garantire un pari
accesso alla giustizia per tutti
16.4 Entro il 2030, ridurre in maniera significativa il finanziamento illecito e il traffico di
armi, potenziare il recupero e la restituzione dei beni rubati e combattere tutte le forme di
crimine organizzato
16.5 Ridurre sensibilmente la corruzione e gli abusi di potere in tutte le loro forme

25/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

16.6 Sviluppare a tutti i livelli istituzioni efficaci, responsabili e trasparenti
16.7 Garantire un processo decisionale responsabile, aperto a tutti, partecipativo e
rappresentativo a tutti i livelli
16.8 Allargare e rafforzare la partecipazione dei paesi in via di sviluppo nelle istituzioni di
governance globale
16.9 Entro il 2030, fornire identità giuridica per tutti, inclusa la registrazione delle nascite
16.10 Garantire un pubblico accesso all’informazione e proteggere le libertà fondamentali,
in conformità con la legislazione nazionale e con gli accordi internazionali
16.a Consolidare le istituzioni nazionali più importanti, anche attraverso la cooperazione
internazionale, per sviluppare ad ogni livello, in particolare nei paesi in via di sviluppo,
capacità per prevenire la violenza e per combattere il terrorismo e il crimine
16.b Promuovere e applicare leggi non discriminatorie e politiche di sviluppo sostenibile
Obiettivo 17.

Rafforzare gli strumenti di attuazione e rinnovare il partenariato
mondiale per lo sviluppo sostenibile

Finanza
17.1 Consolidare la mobilitazione delle risorse interne anche attraverso l’aiuto
internazionale ai paesi in via di sviluppo per aumentarne la capacità fiscale interna e la
riscossione delle entrate
17.2 I paesi industrializzati devono rispettare i loro impegni ufficiali di aiuto allo sviluppo,
incluso l’obiettivo di destinare lo 0.7 per cento del reddito nazionale lordo per l’aiuto
pubblico allo sviluppo (APS/RNL) ai paesi in via di sviluppo e destinare dallo 0.15 al 0.20
per cento del APS/RNL ai paesi meno sviluppati; i fornitori mondiali di aiuto pubblico allo
sviluppo sono invitati a fornire almeno il 0.20 per cento del APS/RNL ai paesi meno
sviluppati
17.3 Mobilitare ulteriori risorse economiche per i paesi in via di sviluppo da più fonti
17.4 Aiutare i paesi in via di sviluppo a sostenere il debito a lungo termine attraverso
politiche coordinate volte a stimolare il finanziamento, la riduzione e la ristrutturazione del
debito, e affrontare il debito estero dei paesi più poveri e più fortemente indebitati al fine di
ridurne il peso
17.5 Adottare e applicare regimi di promozione degli investimenti per i paesi meno
sviluppati
Tecnologia
17.6 Rafforzare la cooperazione Nord-Sud, Sud-Sud, la cooperazione triangolare regionale
e internazionale e l’accesso alle scoperte scientifiche, alla tecnologia e alle innovazioni, e
migliorare la condivisione della conoscenza sulla base di modalità concordate attraverso un
maggior coordinamento tra i meccanismi già esistenti in particolar modo a livello delle
Nazioni Unite e attraverso un meccanismo globale di accesso alla tecnologia
17.7 Promuovere nei paesi in via di sviluppo la crescita, lo scambio e la diffusione di
tecnologie rispettose dell’ambiente a condizioni favorevoli, attraverso patti agevolati e
preferenziali stabiliti di comune accordo
17.8 Entro il 2017 rendere operativo il meccanismo per il rafforzamento della tecnologia
della banca e della scienza, della tecnologia e dell’innovazione per i paesi meno

26/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

industrializzati e rafforzare l’uso della tecnologia avanzata in particolar modo
nell’informazione e nelle comunicazioni
Capacità di sviluppo
17.9 Accrescere il supporto internazionale per implementare nei paesi non industrializzati
uno sviluppo delle capacità efficace e mirato al fine di sostenere i piani nazionali per la
realizzazione di tutti gli obiettivi dello Sviluppo Sostenibile, attraverso la cooperazione
Nord-Sud, Sud-Sud e quella triangolare
Commercio
17.10
Promuovere un sistema di scambio universale, regolamentato, aperto, senza
discriminazioni e multilaterale sotto il controllo dell’Organizzazione Mondiale del
Commercio, attraverso negoziazioni nell’ambito dell’Agenda di Doha per lo Sviluppo
17.11
Incrementare considerevolmente le esportazioni dei paesi emergenti e, entro il
2020, raddoppiare la quota delle loro esportazioni globali
17.12
Realizzare tempestivamente per i paesi meno sviluppati un accesso al mercato
libero da dazi e quote su basi durevoli, coerente con quanto deciso dall’Organizzazione
Mondiale del Commercio, assicurando che le regole preferenziali applicabili alle
importazioni dai paesi meno sviluppati siano semplici e trasparenti e contribuiscano a
facilitare l’acceso ai mercati
Questioni sistemiche
Coerenza politica e istituzionale
17.13
Promuovere la stabilità macroeconomica globale attraverso il coordinamento e
la coerenza politica
17.14

Accrescere la coerenza politica per lo sviluppo sostenibile

17.15
Rispettare lo spazio politico e la leadership di ogni paese per istituire ed
implementare politiche per la lotta alla povertà e per lo sviluppo sostenibile
Programmi di collaborazione plurilaterale
17.16
Intensificare la partnership globale per lo Sviluppo Sostenibile, coadiuvata da
collaborazioni plurilaterali che sviluppano e condividono la conoscenza, le competenze, le
risorse tecnologiche e finanziarie, per raggiungere gli obiettivi per lo Sviluppo Sostenibile
in tutti i paesi, specialmente in quelli emergenti.
17.17
Incoraggiare e promuovere partnership efficaci nel settore pubblico, tra pubblico
e privato e nella società civile basandosi sull’esperienza delle partnership e sulla loro
capacità di trovare risorse.
Dati, monitoraggio e responsabilità
17.18
Entro il 2020, rafforzare il sostegno allo sviluppo dei paesi emergenti, dei paesi
meno avanzati e dei piccoli stati insulari in via di Sviluppo (SIDS). Incrementare la
disponibilità di dati di alta qualità, immediati e affidabili andando oltre il profitto, il genere,
l’età, la razza, l’etnia, lo stato migratorio, la disabilità, la posizione geografica e altre
caratteristiche rilevanti nel contesto nazionale
17.19
Entro il 2030, partire dalle iniziative esistenti per sviluppare misure di progresso
nell’ambito dello sviluppo sostenibile che completino il prodotto interno lordo, e supportare
la capacità di sviluppo dei paesi emergenti

27/35

A/RES/70/1

Trasformare il nostro mondo: l’Agenda 2030 per lo Sviluppo Sostenibile

Strumenti di attuazione e Partenariato Globale
60. Riaffermiamo il nostro forte impegno per la piena implementazione di questa nuova
Agenda. Sappiamo che non saremo in grado di realizzare i nostri ambiziosi obiettivi e
traguardi senza un partenariato globale rivitalizzato e rinforzato e senza ambiziosi mezzi di
realizzazione. Il rinnovo del Partenariato Globale faciliterà un impegno complessivo
intenso per la realizzazione di tutti gli obiettivi e traguardi, unendo i Governi, la società
civile, il settore privato, il sistema delle Nazioni Unite e altri attori e mobilitando tutte le
risorse disponibili.
61. Gli Obiettivi e gli scopi dell’Agenda vertono sugli strumenti necessari per la
realizzazione delle nostre ambizioni collettive. Gli strumenti di implementazione di ogni
punto presente negli Obiettivi di Sviluppo Sostenibile e nell’obiettivo 17, sopra descritti,
sono la chiave per realizzare la nostra Agenda e sono importanti tanto quanto gli stessi
Obiettivi e scopi. Dobbiamo attribuire loro uguale priorità nei nostri sforzi di
implementazione e nell’indicatore quadro globale per monitorare il nostro progresso.
62. Questa Agenda, compresi gli Obiettivi di Sviluppo Sostenibile, potrà essere
implementata nell’ambito di una Partnership Globale per lo Sviluppo Sostenibile rinnovata
e coadiuvata dalle azioni e dalla politica sottolineate nell’Agenda di Azione di Addis
Abeba, che è parte integrante dell’Agenda 2030 per lo Sviluppo Sostenibile. L’Agenda di
Azione di Addis Abeba sostiene, completa e aiuta a contestualizzare gli strumenti di
attuazione degli obiettivi dell’Agenda 2030. Si riferisce alle risorse pubbliche interne, agli
affari privati e alla finanza nazionale e internazionale, alla cooperazione internazionale per
lo sviluppo, al commercio internazionale come motore di sviluppo, al debito e al sostegno
dello stesso. Essa affronta le questioni sistemiche, la scienza, la tecnologia, l’innovazione e
la capacità di sviluppo, le informazioni, il monitoraggio e il controllo.
63. Le strategie nazionali di sviluppo sostenibile, supportate da strutture di finanziamento
integrate, saranno al centro dei nostri sforzi. Ribadiamo che ogni Stato ha la primaria
responsabilità della propria economia e del proprio sviluppo sociale e che il ruolo delle
politiche interne e delle strategie per lo sviluppo non può essere messo in discussione.
Rispetteremo lo spazio politico di ogni Nazione e la loro leadership per implementare
politiche per la lotta alla povertà e per lo sviluppo sostenibile, pur rimanendo coerenti con
l’importanza delle leggi e dell’impegno internazionali. Allo stesso tempo, gli sforzi per lo
sviluppo nazionale necessitano del supporto di un contesto economico internazionale
favorevole, attraverso un commercio mondiale coerente e di sostegno reciproco, sistemi
monetari e finanziari, e una governance economica globale rafforzata e potenziata. Sono
inoltre punti cruciali i processi per lo sviluppo e la disponibilità della conoscenza e delle
tecnologie mondiali, così come lo sviluppo delle capacità. Ci impegniamo a perseguire una
politica coerente e a rendere possibile un ambiente favorevole allo sviluppo sostenibile a
tutti i livelli e coinvolgendo tutti gli attori, e a rafforzare il Partenariato Globale per lo
Sviluppo Sostenibile.
64. Sosteniamo l’implementazione di strategie e programmi d’azione rilevanti, inclusi la
Dichiarazione e il Programma di Azione di Istanbul, il Programma Modalità Accelerata di
Azione SIDS (SAMOA) e il Programma di Azione di Vienna per lo sviluppo degli Stati
senza sbocco sul mare per la decade 2014-2024; e riaffermiamo l’importanza di dare
supporto all’Agenda 2063 dell’Unione Africana e al programma di una Nuova Partnership
per lo Sviluppo dell’Africa. Tutto questo è parte della nuova Agenda. Riconosciamo le
grandi sfide da affrontare per arrivare ad una pace duratura e ad uno sviluppo sostenibile
nei paesi in situazione di conflitto o post-conflitto.
65. Riconosciamo che i paesi a reddito medio devono far fronte a sfide significative per
raggiungere lo sviluppo sostenibile. Per far sì che i risultati ottenuti fino ad oggi vengano
28/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

sostenuti, gli sforzi per fronteggiare le sfide in atto dovrebbero essere rafforzati attraverso
lo scambio dell’esperienza, un miglior coordinamento e un migliore supporto mirato da
parte del sistema di sviluppo delle Nazioni Unite, attraverso le istituzioni finanziarie
internazionali, le organizzazioni locali e altri attori.
66. Evidenziamo che, in tutti i paesi, le politiche pubbliche, la mobilitazione e l’uso
efficiente delle risorse domestiche, messe in rilievo dal principio di proprietà nazionale,
sono essenziali per il perseguimento comune dello sviluppo sostenibile e per il
raggiungimento degli Obiettivi di Sviluppo Sostenibile. Riconosciamo che le risorse
domestiche sono generate innanzitutto dalla crescita economica, supportata da un contesto
favorevole, a tutti i livelli.
67. L’attività imprenditoriale privata, gli investimenti e l’innovazione rappresentano i
motori principali della produttività, di una crescita economica inclusiva e della creazione di
posti di lavoro. Riconosciamo la varietà del settore privato, che varia dalle micro imprese
alle cooperative, e alle multinazionali. Invitiamo tutte le imprese ad impiegare la loro
creatività e la loro innovazione, al fine di trovare una soluzione alle sfide dello sviluppo
sostenibile. Promuoveremo un settore imprenditoriale dinamico e ben funzionante,
salvaguardando contestualmente i diritti dei lavoratori e le norme ambientali e sanitarie, in
conformità con le norme e gli accordi internazionali e le altre iniziative in corso applicabili
in materia, come i Principi Guida per le Imprese e i Diritti Umani, 17 le norme in materia di
diritto del lavoro dell’Organizzazione Internazionale del Lavoro, la Convenzione sui Diritti
dell’Infanzia 18 e gli accordi chiave multilaterali sull’ambiente, per le parti dei suddetti
accordi.
68. Il commercio internazionale è il motore per una crescita economica inclusiva e per la
riduzione della povertà, ed esso contribuisce alla promozione dello sviluppo sostenibile.
Continueremo a promuovere un sistema multilaterale di commercio che sia universale,
basato sulle regole, aperto, trasparente, prevedibile, inclusivo, non discriminatorio ed equo
nell’ambito dell’Organizzazione Mondiale del Commercio, così come una liberalizzazione
significativa del commercio. Invitiamo tutti i membri dell’Organizzazione Mondiale del
Commercio a duplicare i propri sforzi al fine di concludere prontamente le negoziazioni
sull’Agenda di Doha per lo Sviluppo.19 Riteniamo sia estremamente importante provvedere
al potenziamento delle capacità commerciali dei paesi in via di sviluppo, inclusi i paesi
Africani, i paesi meno sviluppati, i paesi in via di sviluppo senza sbocchi sul mare, i Piccoli
Stati Insulari in via di Sviluppo e i paesi a medio reddito, anche al fine di promuovere
l’integrazione economica locale e l’interconnessione.
69. Riconosciamo il bisogno di fornire assistenza ai paesi in via di sviluppo affinché
raggiungano la sostenibilità a lungo termine del debito, attraverso politiche coordinate,
finalizzate a promuovere, a seconda dei casi, il finanziamento, la remissione, la
ristrutturazione e la solida gestione del debito. Molti paesi restano vulnerabili alle crisi del
debito e alcuni paesi, ivi inclusi alcuni dei paesi meno sviluppati, alcuni piccoli Stati
insulari in via di Sviluppo e alcuni dei paesi sviluppati, sono nel mezzo di una crisi.
Ribadiamo che i debitori e i creditori devono lavorare congiuntamente al fine di evitare e
allo stesso tempo risolvere le situazioni di debito insostenibile. Mantenere livelli di debito
sostenibile è responsabilità dei paesi mutuatari; ciononostante, riconosciamo che, in capo ai
paesi prestatori, sussiste la responsabilità di prestare in modo da non indebolire la
_______________
17

A/HRC/17/31, allegato.
Nazioni Unite, Trattati vol. 1577, No. 27531.
19
A/C.2/56/7, allegato.
18

29/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

sostenibilità del debito di un paese. Forniremo il nostro sostegno affinché quei paesi, ai
quali è stata concessa la remissione del debito e che hanno raggiunto livelli di debito
sostenibile, possano mantenere la sostenibilità del debito raggiunta.
70. A tale proposito, presentiamo un Meccanismo di Facilitazione Tecnologica che è stato
stabilito dal Programma d’Azione di Addis Abeba al fine di supportare il raggiungimento
degli Obiettivi di Sviluppo Sostenibile. Il Meccanismo di Facilitazione Tecnologica si
baserà sulla collaborazione multilaterale tra gli Stati Membri, la società civile, il settore
privato, la comunità scientifica, gli enti delle Nazioni Unite ed altri attori interessati e sarà
composto da un gruppo di lavoro tra le agenzie delle Nazioni Unite sulla scienza, la
tecnologia e l’innovazione per il raggiungimento degli Obiettivi di Sviluppo Sostenibile, da
un forum congiunto e multilaterale sulla scienza, la tecnologia e l’innovazione per il
raggiungimento degli Obiettivi di Sviluppo Sostenibile e da una piattaforma online.

30/35



Il gruppo di lavoro tra le agenzie delle Nazioni Unite sulla scienza, la tecnologia e
l’innovazione per il raggiungimento degli Obiettivi di Sviluppo Sostenibile
promuoverà, all’interno del sistema delle Nazioni Unite, il coordinamento, la coesione
e la cooperazione sulle questioni scientifiche, tecnologiche e su quelle relative
all’innovazione, accrescendone la sinergia e l’efficienza, in particolare al fine di
rafforzare le iniziative di potenziamento di capacità. Il gruppo di lavoro attingerà dalle
risorse esistenti e lavorerà con 10 rappresentanti della società civile, del settore privato
e della comunità scientifica, al fine di preparare le riunioni del forum multilaterale
sulla scienza, la tecnologia e l’innovazione per il raggiungimento degli Obiettivi di
Sviluppo Sostenibile, così come lavorerà per lo sviluppo e l’operatività della
piattaforma online, anche preparando proposte per le modalità di realizzazione del
forum e della piattaforma online. I 10 rappresentanti saranno nominati dal Segretario
Generale per un periodo di due anni. Il gruppo di lavoro sarà aperto alla
partecipazione di tutte le agenzie delle Nazioni Unite, dei fondi, dei programmi e delle
commissioni funzionali del Consiglio Economico e Sociale e sarà inizialmente
composto dagli enti che attualmente compongono il gruppo di lavoro informale sulla
facilitazione tecnologica, vale a dire, il Dipartimento per gli Affari Economici e
Sociali del Segretariato, il Programma delle Nazioni Unite per l’Ambiente,
l'Organizzazione delle Nazioni Unite per lo Sviluppo Industriale, l’Organizzazione
delle Nazioni Unite per l’Educazione, la Scienza e la Cultura, la Conferenza delle
Nazioni Unite sul Commercio e lo Sviluppo, l’Unione Internazionale per le
Telecomunicazioni, l’Organizzazione Mondiale per la Proprietà Intellettuale e la
Banca Mondiale.



La piattaforma online sarà utilizzata al fine di stabilire una mappatura completa ed un
accesso alle informazioni sulle iniziative, i meccanismi e i programmi al momento
esistenti sulla scienza, la tecnologia e l’innovazione, all’interno e al di fuori delle
Nazioni Unite. La piattaforma online faciliterà l’accesso all’informazione, alla
conoscenza e all’esperienza, cosi come alle migliori pratiche ed esperienze acquisite
sulle iniziative e le politiche di facilitazione scientifica, tecnologica e in materia di
innovazione. La piattaforma online faciliterà, altresì, la divulgazione di pubblicazioni
scientifiche ad un loro accesso aperto in tutto il mondo. La piattaforma online verrà
sviluppata sulla base di una valutazione tecnica indipendente, che terrà conto delle
migliori pratiche ed esperienze acquisite all’esito di altre iniziative, dentro e fuori le
Nazioni Unite, al fine di accertarsi che sia complementare, che faciliti l’accesso e che
fornisca informazioni adeguate sulle piattaforme scientifiche, tecnologiche e in
materia di innovazione attualmente esistenti, evitando duplicazioni e favorendo
sinergie.



Il forum multilaterale sulla scienza, la tecnologia e l’innovazione per il

Trasformare il nostro mondo: l’Agenda 2030 per lo Sviluppo Sostenibile

A/RES/70/1

raggiungimento degli Obiettivi di Sviluppo Sostenibile sarà convocato una volta
all’anno, per due giorni. Durante tale forum, si discuterà della cooperazione
scientifica, tecnologica e in materia di innovazione, in merito ad aree tematiche
relative all’implementazione degli Obiettivi di Sviluppo Sostenibile, radunando tutti
gli attori coinvolti, affinché contribuiscano attivamente nella propria area di
competenza. Il forum rappresenterà un luogo d’incontro per facilitare l’interazione,
consentirà l’incontro e la creazione di network tra gli attori, nonché collaborazioni
multilaterali, al fine di identificare ed esaminare le necessità e i vuoti tecnologici
esistenti, anche in materia di cooperazione scientifica, innovazione e potenziamento di
capacità ed anche al fine di facilitare lo sviluppo, il trasferimento e la divulgazione
delle tecnologie più rilevanti per il raggiungimento degli Obiettivi di Sviluppo
Sostenibile. Le riunioni del forum saranno convocate dal Presidente del Consiglio
Economico e Sociale prima della riunione del forum di alto livello politico sotto
l’egida del Consiglio o, in alternativa, contemporaneamente ad altri forum o
conferenze, a seconda dei casi, prendendo in considerazione il tema da esaminare e
sulla base della collaborazione con gli organizzatori di altri forum o conferenze. Le
riunioni del forum saranno co-presiedute da due Stati Membri e daranno origine ad un
documento di Sintesi delle discussioni, elaborato dai due copresidenti, da considerarsi
come un input per le riunioni del forum di alto livello politico, al fine di approfondire
e revisionare l’implementazione dell’agenda di sviluppo post-2015.


Le riunioni del forum di alto livello politico saranno messe (i) al corrente del forum
multilaterale attraverso il documento di sintesi. Gli argomenti da trattare durante il
successivo forum multilaterale sulla scienza, la tecnologia e l’innovazione per il
raggiungimento degli Obiettivi di Sviluppo Sostenibile saranno esaminati dal forum di
alto livello politico sullo sviluppo sostenibile, tenendo conto degli input esperti
provenienti dal gruppo di lavoro.

71. Ribadiamo che la presente Agenda, gli Obiettivi di Sviluppo Sostenibile e i target, ivi
inclusi i mezzi di implementazione, sono universali, indivisibili ed interconnessi.

Monitoraggio e verifica
72. Ci assumiamo l’impegno di un monitoraggio e una verifica sistematici per la riuscita
di questa agenda nei prossimi 15 anni. Un meccanismo di monitoraggio e verifica ben
definito, volontario, efficace, partecipativo, trasparente e completo sarà un contributo
fondamentale per la riuscita e aiuterà i paesi a massimizzare e tener traccia dei progressi
nell’attuazione di quest’agenda, affinché si abbia la certezza che nessuno rimanga indietro.
73. Operare a livello globale, regionale e nazionale incentiverà la responsabilità dei nostri
cittadini, supporterà una cooperazione internazionale efficace per il compimento di questa
agenda e favorirà gli scambi di buone pratiche e l’apprendimento reciproco. Mobiliterà il
sostegno per superare le sfide comuni e per identificare problematiche nuove ed emergenti.
Dato che si tratta di un’agenda universale, saranno importanti fiducia reciproca e
comprensione tra tutte le nazioni.
74. I processi di monitoraggio e verifica sono orientati dai seguenti principi che si
articolano su tutti i livelli:
(a)
Saranno volontari e guidati dal paese, prenderanno in considerazione
diverse realtà nazionali, capacità e livelli di sviluppo e rispetteranno l’autonomia politica e
le priorità del paese. Poiché la responsabilità nazionale è la chiave per ottenere lo sviluppo
sostenibile, il risultato dei processi a livello nazionale sarà ciò su cui si basano le verifiche a
livello globale e regionale, dato che la verifica globale si baserà soprattutto sulle fonti dei
31/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

dati ufficiali nazionali.
(b)
Terranno traccia dei progressi nella realizzazione degli obiettivi universali,
inclusi gli strumenti per l’attuazione in tutti i paesi, in un modo che rispettino la loro natura
correlata, interconnessa, universale e le tre dimensioni dello sviluppo sostenibile.
(c)
Manterranno un orientamento a lungo termine, individueranno i risultati, le
sfide, le lacune e i fattori di successo cruciali e sosterranno i paesi nel fare scelte politiche
consapevoli. Aiuteranno a mobilitare gli strumenti necessari per l’attuazione e per le
collaborazioni, sosterranno l’individuazione di soluzioni e buone pratiche e promuoveranno
la coordinazione e l’efficacia del sistema di sviluppo internazionale.
(d)
Saranno aperti, inclusivi, trasparenti, e partecipativi per tuti e
incoraggeranno segnalazioni da tutte le parti interessate.
(e)
Saranno incentrare sugli individui, rifletteranno le questioni di genere,
rispetteranno i diritti umani e si concentreranno in particolare sui più poveri, sui più
vulnerabili e sulle persone emarginate.
(f)
Si costituiranno su processi e piattaforme esistenti, eviteranno duplicati e
risponderanno alle condizioni, alle capacità, ai bisogni e alle priorità nazionali. Si
svilupperanno con il passare del tempo, prendendo in considerazione le questioni emergenti
e lo sviluppo di nuove metodologie e minimizzeranno l’onere delle segnalazioni sulle
amministrazioni nazionali.
(g)
Saranno rigorosi e basati su delle prove, aggiornati da valutazioni condotte
dai paesi e da dati di alta qualità, accessibili, tempestivi, attendibili e disgregati dal reddito,
sesso, età, razza, etnia, stato della migrazione, invalidità e collocazione geografica e altre
caratteristiche rilevanti in contesti nazionali.
(h)
Richiederanno maggiore sostegno per il potenziamento della capacità dei
paesi in via di sviluppo, incluso il rafforzamento dei sistemi di dati nazionali e programmi
di valutazione, in particolare nei paesi africani, nei paesi meno sviluppati, nei piccoli stati
insulari in via di sviluppo, nei paesi senza sbocco sul mare in via di sviluppo e nei paesi a
medio reddito.
(i)
Beneficeranno del sostegno del sistema delle Nazioni Unite e altre
istituzioni multilaterali.
75. Gli Obiettivi saranno monitorati e verificati tramite una serie d’indicatori globali.
Questi saranno completati da indicatori a livello regionale e nazionale, i quali saranno
sviluppati dagli Stati membri, oltre agli esiti del lavoro intrapreso per lo sviluppo di linee
guida per quegli obiettivi dove i dati di base globali e nazionali non esistono ancora.
L’indicatore quadro a livello globale, che deve essere sviluppato dalle agenzie e il gruppo
di esperti sugli indicatori dello sviluppo sostenibile, sarà approvato dalla Commissione
statistica a marzo 2016 e adottato successivamente dal Comitato Economico e Sociale e
dall’Assemblea generale, come previsto dai mandati esistenti. Questo meccanismo sarà
semplice ma ben definito, si rivolgerà a tutti gli obiettivi dello sviluppo sostenibile e ai loro
target, e questo vale anche per i metodi di attuazione, e conserverà l’equilibrio politico,
l’integrazione e l’ambizione in essi contenuti.
76. Supporteremo i paesi in via di sviluppo, in particolare i paesi africani, i paesi meno
sviluppati, i piccoli stati insulari in via di sviluppo e i paesi senza sbocco sul mare in via di
sviluppo, nel consolidare la capacità degli uffici statistici nazionali e dei sistemi di dati per
garantire l’accesso a dati di qualità elevata, tempestivi, affidabili e disgregati.
Promuoveremo un aumento responsabile e trasparente di una cooperazione pubblicoprivato appropriata per sfruttare il contributo necessario di una vasta gamma di dati, incluse
32/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

l’osservazione della terra e l’informazione geo spaziale, garantendo la responsabilità
nazionale nel supporto e nel controllo di questo percorso.
77. Ci impegniamo a dedicarci pienamente alla conduzione di verifiche regolari e
complete del progresso a livello globale, regionale, nazionale e subnazionale. Attingeremo
per quanto possibile dalla rete esistente di gruppi di monitoraggio e dalle istituzioni e
meccanismi di verifica. Le relazioni nazionali permetteranno le valutazioni del progresso e
identificheranno le sfide a livello globale e regionale. Insieme ai dialoghi regionali e alle
verifiche globali, forniranno consigli per il monitoraggio su diversi livelli.
Livello nazionale
78. Incoraggiamo gli Stati membri a sviluppare il prima possibile risposte nazionali
ambiziose per l'attuazione complessiva di questa agenda. Queste possono sostenere la
transizione verso gli obiettivi per lo sviluppo sostenibile e fondarsi su strumenti di
programmazione esistenti, come le strategie per lo sviluppo nazionale e lo sviluppo
sostenibile a seconda dei casi.
79. Incoraggiamo anche gli Stati membri a condurre verifiche complete e regolari dei
progressi a livello nazionale e subnazionale, le quali sono guidate ed esercitate dai paesi.
Tali verifiche dovrebbero ricorrere ai contributi delle popolazioni indigene, della società
civile, del settore privato e di altre parti interessate, in linea con le condizioni, le politiche e
le priorità nazionali. I parlamenti nazionali come le altre istituzioni possono sostenere
questi processi.
Livello regionale
80. Monitorare e verificare a livello regionale e sub - regionale può, a seconda dei casi,
fornire delle opportunità utili per l’apprendimento tra pari, anche tramite valutazioni
volontarie, la condivisione delle buone pratiche e la discussione su obiettivi condivisi.
Accogliamo a tale proposito la collaborazione di commissioni e organizzazioni regionali e
sub - regionali. Processi regionali completi ricorreranno a verifiche a livello nazionale e
contribuiranno a monitorare e verificare a livello globale, incluso il forum politico di alto
livello sullo sviluppo sostenibile.
81. Riconoscendo l’importanza di fondarsi su meccanismi di verifica e monitoraggio
esistenti a livello regionale e permettendo un margine di manovra politica adeguato,
incoraggiamo tutti gli Stati membri a individuare l’organismo regionale più adeguato nel
quale impegnarsi. Le commissioni regionali delle Nazioni Unite sono incentivate a
sostenere gli Stati membri a questo proposito.
Livello globale
82. Il forum politico ad alto livello ricoprirà un ruolo centrale nella supervisione di una
rete di processi di monitoraggio e revisione a livello globale, lavorando in modo coerente
con l´Assemblea Generale, il Consiglio Economico e Sociale e altri organi e forum
competenti, in conformità ai mandati esistenti. Ciò faciliterà la condivisione delle
esperienze, inclusi i successi, le sfide e le lezioni apprese e fornirà leadership politica, linee
guida e raccomandazioni per il follow-up; promuoverà coerenza e coordinamento delle
politiche di sviluppo sostenibile in tutto il sistema. Con ciò si dovrebbe inoltre garantire che
l'Agenda resti rilevante e ambiziosa e dovrebbe portare l’attenzione sulla valutazione dei
progressi dei risultati e delle sfide affrontate da paesi sviluppati e in via di sviluppo, nonché
su nuove questioni emergenti. Verranno realizzate connessioni efficaci con le modalità di
follow-up e di valutazione di tutti i rilevanti processi e conferenze delle Nazioni Unite,
anche per quanto riguarda i paesi meno sviluppati, piccoli Stati insulari in via di sviluppo e
gli Stati in via di sviluppo senza sbocco sul mare.

33/35

A/RES/70/1

Trasformare il nostro mondo: l’Agenda 2030 per lo Sviluppo Sostenibile

83. Il monitoraggio e le revisioni al forum politico ad alto livello saranno informati
dall’annuale valutazione dei progressi degli Obiettivi di Sviluppo Sostenibile redatta dal
Segretario Generale in collaborazione con il sistema delle Nazioni Unite basato sul quadro
di riferimento degli indicatori globali e sui dati rilasciati dai sistemi statistici nazionali e
dalle informazioni raccolte a livello regionale. Il forum politico ad alto livello attingerà
anche dalla Relazione sullo sviluppo sostenibile globale, che rafforzerà l'interfaccia
scienza-politica e potrebbe fornire un valido strumento fondato su dati di fatto a sostegno
dei politici nel promuovere lo sviluppo sostenibile e l'eliminazione della povertà. Invitiamo
il presidente del Consiglio Economico e Sociale a condurre un processo di consultazioni
sulla portata, la metodologia e la frequenza della Relazione globale così come sulla sua
connessione con la Relazione sul progresso, il cui esito dovrebbe riflettersi nella
dichiarazione ministeriale della sessione del forum politico ad alto livello del 2016.
84. Il forum politico ad alto livello, sotto l´egida del Consiglio Economico e Sociale,
realizzerà valutazioni periodiche in linea con la risoluzione dell'Assemblea Generale 67/290
del 9 luglio 2013. Le valutazioni saranno volontarie, per quanto verrà incoraggia la stesura
di relazioni, ed esse includeranno paesi sviluppati e paesi in via di sviluppo, nonché alti
organismi delle Nazioni Unite e altre parti interessate, compresa la società civile e il settore
privato. Esse dovranno essere condotte dagli Stati, coinvolgendo attori ministeriali e altri
interlocutori di alto livello e forniranno una piattaforma per partenariati, attraverso la
partecipazione di importanti gruppi e altre parti interessate.
85. Valutazioni tematiche sul progresso degli Obiettivi di Sviluppo Sostenibile,
comprendendo questioni trasversali, si terranno anche presso il forum politico ad alto
livello. Queste saranno supportate da valutazioni realizzate dalle commissioni funzionali
del Consiglio Economico e Sociale e da altri organismi e forum intergovernativi, i quali
dovrebbero riflettere la natura coesa degli Obiettivi e le loro interconnessioni. Esse
coinvolgeranno tutte le parti interessate e, ove possibile, forniranno nuova materia e
saranno in linea con il ciclo di forum politici ad alto livello.
86. Accogliamo favorevolmente, come delineato nel Programma di Azione di Addis
Abeba, il monitoraggio e la valutazione riguardanti il finanziamento per i risultati dello
sviluppo, così come tutti gli strumenti di attuazione degli Obiettivi di Sviluppo Sostenibile,
integrati con il quadro di riferimento di monitoraggio e di revisione di questa Agenda. Le
conclusioni e raccomandazioni intergovernative approvate, derivanti dal forum annuale del
Comitato Economico e Sociale sul finanziamento dello sviluppo, saranno inserite nella
monitoraggio generale e nella complessiva valutazione dell'attuazione di questa Agenda nel
forum politico di alto livello.
87. Il forum politico che si riunirà ogni quattro anni sotto l’egida dell'Assemblea
Generale, fornirà linee guida politiche di alto livello riguardanti l’Agenda e la sua
attuazione, identificandone i progressi, le sfide emergenti e invitando ad ulteriori azioni per
accelerarne l'attuazione. Il prossimo forum politico sotto l’egida dell'Assemblea Generale si
terrà nel 2019, con un ciclo di incontri così riorganizzati, in modo da massimizzare la
coerenza con il processo globale di revisione politica quadriennale.
88. Ribadiamo inoltre l'importanza di una pianificazione strategica, di un’attuazione e ed
una verbalizzazione a livello di sistema al fine di assicurare un sostegno coerente e
integrato all'attuazione della nuova Agenda da parte del sistema per lo sviluppo delle
Nazioni Unite. Gli organi di governo competenti dovrebbero intervenire per rivedere il loro
sostegno all’implementazione e per riferire riguardo ai progressi e gli ostacoli. Accogliamo
con favore il dialogo in corso al Consiglio Economico e Sociale sul posizionamento a lungo
termine del sistema di sviluppo delle Nazioni Unite e attendiamo con impazienza di agire
riguardo a tali questioni, nella modalità più indicata.

34/35

Trasformare il nostro mondo: l’Agenda 2030 per lo Sviluppo Sostenibile

A/RES/70/1

89. Il forum politico ad alto livello sosterrà la partecipazione al follow-up e ai processi di
valutazione dei maggiori gruppi e delle altre parti interessate, in linea con la Risoluzione
67/290 . Facciamo appello a tali attori affinché riferiscano riguardo al loro contributo per
l’attuazione dell'Agenda.
90. Chiediamo al Segretario Generale, in consultazione con gli Stati Membri, di stendere
una relazione da esaminare in occasione della settantesima sessione dell'Assemblea
Generale in preparazione al meeting 2016 del forum politico ad alto livello, che delinea le
tappe fondamentali per un monitoraggio ed una valutazione coerenti, efficienti e inclusivi a
livello globale. La relazione dovrebbe contenere una proposta sulle modalità organizzative
delle valutazioni condotte dagli Stati al forum politico ad alto livello sotto l’egida del
Consiglio Economico e Sociale, comprese le raccomandazioni sulle linee guida comuni di
verbalizzazione volontaria. Essa dovrebbe chiarire le responsabilità istituzionali e fornire
indicazioni sui temi annuali, su una sequenza di valutazioni tematiche e opzioni di
valutazioni periodiche per il forum politico ad alto livello.
91. Ribadiamo il nostro saldo impegno nella realizzazione di questa Agenda,
utilizzandola appieno per trasformare per il meglio il nostro mondo di qui al 2030.
4 ° riunione
plenaria
25 settembre 2015
_______________________

Strumenti menzionati nella sezione intitolata
"Obiettivi per lo Sviluppo Sostenibile e traguardi"

Quadro Normativo della Convenzione dell’Organizzazione Mondiale della Sanità sul
Controllo del Tabacco (Organizzazione delle Nazioni Unite, Trattati, vol. 2302, No. 41032)
Quadro di Sendai per la Riduzione del Rischio di Disastri 2015-2030 (Risoluzione 69/283,
allegato II)
Convenzione delle Nazioni Unite sul Diritto del Mare (Organizzazione delle Nazioni Unite,
Trattati, vol. 1833, No. 31363)
“Il futuro che vogliamo” (Risoluzione 66/288, allegata)

35/35

