Compilazione Syllabus - Linee guida e esempi

Obiettivi di apprendimento
Conoscenze
Descrivere i contenuti teorici e concettuali che gli studenti acquisiranno. Usare verbi come: conoscere, comprendere, descrivere, identificare.
Esempio:
Lo studente acquisirà conoscenze sui fondamenti della programmazione orientata agli oggetti, sui principali algoritmi di ordinamento e ricerca, e sui concetti base di complessità computazionale

Modalità di verifica delle conoscenze
Indicare gli strumenti con cui si accerta che le conoscenze siano state acquisite. Specificare se la verifica è scritta, orale, con domande teoriche, test a risposta multipla, ecc.
Esempio:
Verifica mediante prova scritta con domande aperte e a risposta multipla sui contenuti teorici, seguita da un colloquio orale per approfondire la comprensione degli argomenti.

Capacità
Indicare cosa lo studente sarà in grado di fare con le conoscenze apprese. Usare verbi come: applicare, progettare, analizzare, risolvere, sviluppare.
Esempio:
Lo studente sarà in grado di progettare e implementare programmi in Java utilizzando il paradigma a oggetti, di analizzare la complessità di un algoritmo e di scegliere la struttura dati più adeguata in base al problema.

 
Modalità di verifica delle capacità
Descrivere in che modo si valuta la capacità operativa/applicativa dello studente (es. esercizi pratici, progetto, laboratorio, coding test).
Esempio:
Verifica mediante esercizi di programmazione svolti al computer e sviluppo di un progetto individuale o di gruppo con discussione finale.

Comportamenti
Evidenziare aspetti trasversali come: autonomia, precisione, collaborazione, capacità di comunicazione, gestione del tempo, rispetto delle consegne.
Esempio:
Lo studente sviluppa autonomia nella gestione del progetto, dimostra precisione nella stesura del codice e rispetto delle scadenze. È incoraggiata la capacità di lavorare in gruppo e di presentare il proprio lavoro in modo efficace.
 
Modalità di verifica dei comportamenti
Descrivere in che modo si osservano o si valutano questi aspetti (es. partecipazione attiva, valutazione del lavoro di gruppo, presentazione orale, feedback durante i laboratori).
Esempio:
Osservazione durante i laboratori e i lavori di gruppo, valutazione della qualità e puntualità delle consegne, presentazione orale del progetto con discussione sulle scelte progettuali.

 
Altre informazioni
Prerequisiti (conoscenze iniziali)
Descrivere conoscenze, competenze o corsi che lo studente dovrebbe avere prima di iniziare il corso.
Esempi:
Per una migliore comprensione degli argomenti del corso, è raccomandato che la formazione degli studenti includa elementi di logica matematica, algebra lineare, e fondamenti di programmazione.


Per poter seguire il corso in maniera proficua, è opportuno aver acquisito conoscenze di base su strutture dati, algoritmi e programmazione in linguaggi imperativi (es. C, Python o Java).


Conoscenze preliminari di sistemi operativi e architettura degli elaboratori sono utili per comprendere il contesto tecnico degli argomenti trattati.

Co-requisites
Indicare corsi o attività che gli studenti dovrebbero frequentare contemporaneamente al corso in oggetto.
Esempi:
Al fine di seguire in maniera proficua le lezioni del presente corso, è raccomandata la frequenza contemporanea ai corsi di …


Per consolidare e ampliare le conoscenze trattate nel corso, si consiglia la frequenza di corsi opzionali affini come….
La frequenza contemporanea al corso di … è fortemente consigliata, in quanto fornisce strumenti teorici utili all’approfondimento degli argomenti.

Prerequisiti per studi successivi
Indicare in che modo il corso prepara lo studente per corsi o discipline future del curriculum.
Esempi:


Il corso pone le basi per discipline avanzate quali …
La frequenza del corso è fortemente consigliata prima dell’inizio dei corsi avanzati di …

 
Indicazioni metodologiche
 Descrivere come verrà svolto l’insegnamento del corso:
il metodo didattico utilizzato (lezioni frontali, esercitazioni, laboratori, studio di casi, ecc.);


il materiale didattico usato (slide, video, software, pubblicazioni, ecc.);


le modalità di partecipazione (presenza obbligatoria, e-learning, incontri di tutorato, ecc.);


e le strategie di supporto allo studio (studio di gruppo, ricevimenti, esercitazioni guidate, forum online, ecc.).
Esempio:
Le lezioni si svolgono in presenza e prevedono spiegazioni teoriche supportate da presentazioni (slide) ed esempi pratici di scrittura di codice dal vivo.
Sono previste esercitazioni settimanali in laboratorio, durante le quali gli studenti applicano le tecniche apprese e scrivere codice nel linguaggio...
Il materiale didattico, gli esercizi svolti e le risorse aggiuntive sono disponibili sulla piattaforma e-learning del corso.
È previsto un progetto di gruppo da sviluppare durante il semestre.
Sono previsti ricevimenti settimanali con il docente, su appuntamento.

Programma (contenuti dell'insegnamento)
Descrivere in modo strutturato e dettagliato gli argomenti che verranno trattati durante il corso.
Serve a informare gli studenti su: le unità tematiche principali (moduli, capitoli, sezioni); l’ordine o progressione logica degli argomenti; i temi teorici, le competenze pratiche e le eventuali applicazioni.
Esempio:
 
Breve introduzione a problemi computazionali: decidabilità e trattabilità (P, NP, NPC, EXP-TIME). Complessità: modelli, dimensione inpute e output, albero decisionale, lower e upper bounds, caso pessimo e medio. Divide-et-impera: relazioni di ricorrenza, teorema fondamentale. Algoritmi di ricerca e ordinamento. Problema della sottosequenza di somma massima. Programmazione dinamica: LCS, Partizione e Zaino. Combinazioni e permutazioni. Greedy: Zaino e sue varianti. Rappresentazione e visita di alberi. Dizionari: alberi binari di ricerca, tabelle hash tables. Algoritmi randomizzati: Quicksort, QuickSelect. Grafi: rappresentazione e visita (DFS e BFS), DAG e ordinamento topologico.

Bibliografia e materiale didattico
Indicare testi di riferimento, articoli scientifici e risorse online utilizzate nel corso. Può includere:
libri obbligatori e consigliati;
dispense del docente;
slide, tutorial, siti web, piattaforme online;
materiali forniti tramite Moodle, Teams o simili.
Esempio:
Testi di riferimento principali:
Cormen, Leiserson, Rivest, Stein – Introduzione agli algoritmi, McGraw-Hill
Downey A. – Think Python: How to Think Like a Computer Scientist, Green Tea Press (gratuito online)
Slide e materiale integrativo fornito dal docente sulla piattaforma Moodle del corso.
Materiale facoltativo:
Video tutorial selezionati (es. MIT OpenCourseWare) e articoli didattici disponibili online.

Stage e tirocini
Indicare se esistono e quali sono le opportunità di tirocinio curriculare o extracurriculare, in azienda, laboratorio o enti di ricerca. Indica se lo stage è: previsto; obbligatorio o facoltativo; previsto durante il percorso o solo a fine ciclo; etc.
Esempi: 
Il corso non prevede uno stage obbligatorio
E’ possibile svolgere un tirocinio presso aziende convenzionate o laboratori di ricerca dell’Ateneo.
Gli studenti interessati potranno proporre progetti di stage…
Modalità d'esame
Descrivere come verrà valutato lo studente. Può includere:
prove scritte e/o orali;


progetti, relazioni, presentazioni;


verifiche in itinere (test, quiz);


criteri di valutazione (es. punteggio, soglie minime).
Esempio:
L’esame si compone di due parti:
Prova scritta, composta da domande a risposta multipla, esercizi pratici di programmazione e domande aperte (peso: 70%).
Progetto individuale o di gruppo, con consegna di codice e relazione finale (peso: 30%).
È prevista una verifica intermedia opzionale.
Il superamento della prova scritta è condizione necessaria per accedere alla valutazione del progetto.
 
Indicazioni per non frequentanti
Fornire informazioni utili per gli studenti che non possono frequentare le lezioni in presenza. Include:
eventuali materiali alternativi o completi;
modalità di studio consigliate;
modalità d’esame specifiche (se diverse dai frequentanti);
eventuali limitazioni o richieste aggiuntive
Esempio:
Gli studenti non frequentanti possono preparare l’esame studiando il materiale caricato sulla piattaforma e-learning, inclusi slide, esercizi e dispense.
È raccomandata la lettura integrale dei testi di riferimento indicati.
Si consiglia di contattare il docente per chiarimenti su eventuali parti del programma svolte in laboratorio.
Le modalità d’esame restano invariate.

Pagina web del corso
Indicare l’indirizzo della pagina ufficiale del corso o dello spazio e-learning (es. Moodle, Teams), dove lo studente può trovare: calendario delle lezioni; materiale didattico; avvisi; link utili.

https://elearning.di.unipi.it/course/view.php?id=1000
https://didawiki.cli.di.unipi.it/doku.php/informatica/progalgo-a/start


Altri riferimenti web
Indicare siti esterni utili allo studio del corso, come: documentazione ufficiale; tutorial, video, MOOC; portali tematici (Stack Overflow, GitHub, ecc.).

https://github.com/robertogrossi/ASD_2019_2020

Note
Inserire informazioni aggiuntive non previste altrove nel syllabus o dettagli aggiuntivi.
Esempio: 
È previsto un seminario opzionale di approfondimento su…, che non influisce sulla valutazione finale.
Obiettivi Agenda 2030 per lo sviluppo sostenibile
Collegare il contenuto e gli obiettivi del corso agli Obiettivi di Sviluppo Sostenibile (SDGs) dell’Agenda 2030 delle Nazioni Unite. Gli SDGs sono 17 obiettivi globali per affrontare le grandi sfide ambientali, economiche e sociali.
Nei corsi universitari, questo punto indica quali SDGs sono coerenti con le competenze o i temi trattati nel corso. Anche nei corsi STEM (come Informatica), si possono evidenziare legami significativi, ad esempio su:
innovazione tecnologica (SDG 9)


educazione di qualità (SDG 4)


città sostenibili e smart (SDG 11)


giustizia e istituzioni solide, es. cybersicurezza (SDG 16)


lavoro dignitoso e crescita economica (SDG 8)


azioni per il clima attraverso tecnologie ICT (SDG 13)
Di seguito tutti gli Obiettivi di Sviluppo Sostenibile – Agenda 2030
Sconfiggere la povertà
 Porre fine ad ogni forma di povertà nel mondo.


Sconfiggere la fame
 Porre fine alla fame, raggiungere la sicurezza alimwentare, migliorare la nutrizione e promuovere un’agricoltura sostenibile.


Salute e benessere
 Assicurare la salute e il benessere per tutti e per tutte le età.


Istruzione di qualità
 Fornire un’educazione di qualità, equa ed inclusiva, e opportunità di apprendimento permanente per tutti.


Uguaglianza di genere
 Raggiungere l’uguaglianza di genere ed emancipare tutte le donne e le ragazze.


Acqua pulita e servizi igienico-sanitari
 Garantire a tutti la disponibilità e la gestione sostenibile dell’acqua e delle strutture igienico-sanitarie.


Energia pulita e accessibile
 Assicurare a tutti l’accesso a sistemi di energia economici, affidabili, sostenibili e moderni.


Lavoro dignitoso e crescita economica
 Incentivare una crescita economica duratura, inclusiva e sostenibile, un’occupazione piena e produttiva e un lavoro dignitoso per tutti.


Imprese, innovazione e infrastrutture
 Costruire un’infrastruttura resiliente, promuovere l’industrializzazione inclusiva e sostenibile e sostenere l’innovazione.


Ridurre le disuguaglianze
 Ridurre le disuguaglianze all'interno e fra le Nazioni.


Città e comunità sostenibili
 Rendere le città e gli insediamenti umani inclusivi, sicuri, duraturi e sostenibili.


Consumo e produzione responsabili
 Garantire modelli sostenibili di produzione e di consumo.


Lotta contro il cambiamento climatico
 Adottare misure urgenti per combattere il cambiamento climatico e le sue conseguenze.


Vita sott’acqua
 Conservare e utilizzare in modo durevole gli oceani, i mari e le risorse marine per uno sviluppo sostenibile.


Vita sulla terra
 Proteggere, ripristinare e favorire un uso sostenibile dell’ecosistema terrestre, gestire le foreste in modo sostenibile, contrastare la desertificazione, arrestare e invertire il degrado del suolo e fermare la perdita di biodiversità.


Pace, giustizia e istituzioni solide
 Promuovere società pacifiche e inclusive per uno sviluppo sostenibile, garantire l’accesso alla giustizia per tutti e creare istituzioni efficaci, responsabili e inclusive a tutti i livelli.


Partnership per gli obiettivi
 Rafforzare i mezzi di attuazione e rinnovare il partenariato mondiale per lo sviluppo sostenibile.

Esempio: 
Il corso contribuisce al raggiungimento dei seguenti obiettivi dell’Agenda 2030:
Obiettivo 4 – Istruzione di qualità: il corso sviluppa competenze digitali di base essenziali per la partecipazione consapevole alla società moderna.


Obiettivo 9 – Industria, innovazione e infrastrutture: gli studenti acquisiscono strumenti per progettare soluzioni software che abilitano l’innovazione tecnologica.


Obiettivo 17 – Partnership per gli obiettivi: l’uso di strumenti open-source e ambienti collaborativi promuove la condivisione della conoscenza.


