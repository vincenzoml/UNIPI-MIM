# Obiettivi di apprendimento
## Conoscenze
Lo studente acquisirà conoscenze sulle metodologie simboliche, subsimboliche e ibride per l’analisi dei dati, e sui principi dell’imaging medico, sulle principali modalità di acquisizione delle immagini (MRI, TAC, Ultrasuoni), sui fondamenti dell’analisi e del trattamento delle immagini, con approfondimenti su vari argomenti correlati, fra cui la radiomica.

## Modalità di verifica delle conoscenze
Verifica mediante realizzazione di progetti pratici e discussione pubblica (presentazione orale) dei risultati ottenuti, con valutazione della comprensione teorica e pratica degli argomenti trattati nel corso, partendo dalla presentazione. 

## Capacità
Lo studente sarà in grado di applicare tecniche di elaborazione e analisi di immagini mediche, utilizzare librerie software dedicate (ITK/SimpleITK, OpenCV), progettare semplici pipeline di analisi, e utilizzare strumenti formali, dichiarativi, subsimbolici e ibridi per l’analisi di immagini biomediche.

## Modalità di verifica delle capacità
Verifica mediante esercizi di programmazione svolti al computer e sviluppo di un progetto individuale o di gruppo con discussione finale individuale.

## Comportamenti
Lo studente svilupperà autonomia nella gestione di progetti di analisi di immagini, progettazione di pipelines di imaging medico, e capacità critica nei confronti dell'applicazione "cieca" di tecniche di machine learning, senza una opportuna integrazione "nel loop" dell'esperienza umana e della conoscenza pregressa.

## Modalità di verifica dei comportamenti
Valutazione individuale del progetto, con discussione orale legata ai principi insegnati nel corso.

# Altre informazioni
## Prerequisiti (conoscenze iniziali)
Conoscenze di base di programmazione (preferibilmente Python), elementi di base di logica insiemistica e machine learning.

## Co-requisites
Non sono previsti co-requisiti obbligatori.

## Prerequisiti per studi successivi
Il corso fornisce le basi per discipline avanzate di analisi di immagini, machine learning e data science in ambito biomedico.

## Indicazioni metodologiche
Le lezioni si svolgono in presenza e prevedono spiegazioni teoriche supportate da presentazioni ed esempi pratici. Sono previste esercitazioni in laboratorio con utilizzo di software specifico.

## Programma (contenuti dell'insegnamento)
- Introduzione ai metodi simbolici, formali, subsimbolici e ibridi

- Ciclo di vita dell’analisi dei dati: dataset, preprocessing, processing, postprocessing

- Principi fisici dell’imaging medico e principali modalità (MRI, TAC, Ultrasuoni)

- Principi di image processing: convoluzione, edge detection, morfologia digitale, feature extraction, radiomica

- Programmazione per l’imaging medico: formati, librerie ITK/SimpleITK, OpenCV, esercizi in Python

- Analisi dichiarativa delle immagini: modelli formali, logiche spaziali, model checking, VoxLogicA

- Machine learning e radiomica: aspetti generali, etica, NNUNet, casi di studio su tumori

- Metodi ibridi: segmentazione tumori cerebrali, interpretabilità delle reti neurali

- Limiti delle reti neurali relativamente alle caratteristiche morfologiche e strutturali delle immagini

## Bibliografia e materiale didattico
Riportata nella pagina web del corso.

## Stage e tirocini
Non sono previsti stage obbligatori. È possibile svolgere tirocini presso laboratori di ricerca o aziende convenzionate.

## Modalità d'esame
Progetto individuale o di gruppo e prova orale individuale con discussione del progetto e domande sul programma del corso.

## Indicazioni per non frequentanti
Gli studenti non frequentanti possono accedere a tutto il materiale didattico online e sono invitati a contattare il docente per chiarimenti e supporto.

## Pagina web del corso
Da definire.

## Altri riferimenti web
Da definire.

## Note
Nessuna nota aggiuntiva.

## Obiettivi Agenda 2030 per lo sviluppo sostenibile
Il corso contribuisce agli Obiettivi di Sviluppo Sostenibile promuovendo l’innovazione tecnologica in ambito sanitario, la formazione su strumenti per la salute e il benessere, e l’uso responsabile delle risorse digitali e dei dati.